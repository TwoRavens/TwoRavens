Artificial Life : op zoek naar fundamenten van leven en intelligentie . De film poogde een status-quo te bieden , een overzicht van alle ontwikkelingen in het ( brede ) gebied van Artificiële Intelligentie . De ontwikkeling van Artificiële Intelligentie begon bij John Von Neumann . Von Neumann ( ° 28 december 1903 ) was een geniale Hongaarse wiskundige . Toen Hitler aan de macht kwam echter vluchtte het Joodse gezin naar de Verenigde Staten , waar Von Neumann werkte voor " the Institute of Advanced Study " waar ook o.a. Albert Einstein werkte . In de film wordt Von Neumann vooral genoemd om zijn theorie van zelfreproducerende machines . Het basisidee achter een zelfreproducerende machine is een machine , een niet-biologische vorm , die uit allerhande materialen een afgewerkt product kan maken en van die producten dan een exacte kopie van zichzelf kan maken . Het zou wel niet gaan om een gigantische machine , maar om een netwerk van kleinere samenwerkende machines of een soort machine-fabriek die in staat is alle machines waaruit hij bestaat te maken . Von Neumann was de eerste die dit gegeven uitwerkte in een gedachte-experiment . In zijn experiment ging het om een machine met een intern geheugen , die uit een ruimte zijn basismaterialen haalt met een manipulator . Door de instructies in zijn geheugen vormt de machine die materialen om tot een exacte kopie van zichzelf . Als laatste stap kopieert hij de gegevens in zijn geheugen naar de kopie . In de jaren '50 van de 20 e eeuw toonde Erland R. Penrose aan dat een machine in staat was op iets te " leren " , of beter gezegd ; dat een machine in staat was in een basisidee van intelligentie of natuurlijke selectie . Penrose toonde dit aan door middel van ingewikkelde constructies van hout . Zo legde hij een aantal van die " machines " horizontaal in een buis , waarna hij met de buis schudde . Wanneer de houten constructies horizontaal lagen gebeurde er niets , echter , wanneer men een constructie schuin legde klikten alle andere constructies in elkaar als een ketting . Penrose toonde ook een experiment over zelfreproductie waarbij vier ingewikkelde constructies aan elkaar klikten . Als de vierde er werd aangehecht , splitste de constructie in twee zodat er twee identieke constructies ontstonden , die stevig aan elkaar vastzaten , als een verbinding . De experimenten van Von Neumann en Penrose passen in het rijtje van de zogenaamde " Automatic Mechanical Self-Replication " , Automatische , Mechanische Zelfreproductie dus . Een machine die in staat is om zichzelf te reproduceren . Dit idee van zelfreproductie werd door verscheidene wetenschappers aanzien als hét basisingrediënt van een Artificiële Intelligentie . Maar wat is Artificiële intelligentie en artificieel leven nu ? Artificieel betekent zoveel als kunstmatig , niet natuurlijk ontstaan maar door mensen gemaakt . Of nog : biologische fenomenen nabootsen met niet-biologische materialen . Een van de eerste experimenten in die zin is de Mechanische eend van de Fransman Vaucason . In de 18 e eeuw maakte hij een mechanische eend , die met zijn vleugels klapperen , eten en het eten verteren . Het ingenieuze mechanisme zat verstopt in het lichaam van de eend en de sokkel waar het dier op stond . Artificiële Intelligentie kent vele heterogene stromingen , het lijkt wel alsof iedereen op zijn eigen manier met Artificiële Intelligentie bezig is . In het filmfragment kwamen een aantal stromingen aan bod , die hieronder kort toegelicht zullen worden . Robert Brooks is een wetenschapper aan de " Computer Science and Aftificial Intelligence Laboratory " op het M.I.T. Hij concentreert zich vooral op robots in alle verschillende vormen en maten . Bekend zijn onder meer zijn maanlanders , zes-potige robots met een individueel " brein " , een massa sensoren en onafhankelijke beweegbare poten , gemaakt om op de maan rond te lopen . De eerste test met dit type robot was een succes . De test bestond uit een gesimuleerde maanlanding in een speciaal decor . Na een hele tijd zonder radiocontact zette de robot zich automatisch in gang en begon de omgeving te verkennen , automatisch reagerend op het terrein en de problemen die het terrein met zich meebracht . Een andere robot is de " humanoid robot " . Een robot die in staat is een menselijk lichaam te imiteren . De robot heeft enkel een bovenlichaam , hij kan zijn armen , nek , hoofd en ogen bewegen , heeft speciale " ogen " of sensoren waarmee hij kan waarnemen , een soort brein om te denken , ... Uiteindelijk is het de bedoeling dat hij een synthetische huid krijgt met sensoren zodat hij kan voelen , een systeem om te horen en te praten , echte handen , ... Een belangrijk doel voor de robot is om dingen aan te leren . Zo zal hij bijvoorbeeld wanneer hij ziet en voelt afstanden kunnen inschatten , dingen kunnen vastnemen of mensen aanraken , en dit allemaal van zichzelf leren , zonder dat dit ingevoerd is in zijn " brein " door mensen . Meer recent is Brooks begonnen met artificiële insecten , gebaseerd op observatie en studie rond insecten . Het idee hierachter komt uit de insectenwereld . In vergelijking met mensen zijn insecten vrij eenvoudige organismen , veel minder complex dan de mens , en toch zijn ze in staat zich al miljoenen jaren op aarde te handhaven . De verklaring hiervoor komt van het idee dat de complexiteit in de wereld zit , en niet in de mens . Met een relatief klein soort sensoren en functies kan een organisme zich vrij handhaven in de wereld . Ook het ontwerp van de robots is gebaseerd op insecten . In plaats van een centraal brein zitten er over het hele lichaam van de robot sensoren die de signalen sturen naar heel het lichaam . Op die manier kunnen complexe bewegingen bijvoorbeeld gemakkelijk gegenereerd worden . Een totaal andere invalshoek is die van de onderzoeker Kauffman . Hij zoekt artificiële intelligentie niet in automatische robots , maar in de moleculenleer . Door parallelle processen gaan verschillende moleculen interactie aan met elkaar . De bedoeling is om zo nieuwe moleculen te maken , moleculen die nog niet bestonden en die misschien onbekende eigenschappen hebben , die dan weer zouden kunnen gebruikt worden in medische contexten . Het idee hierachter is dat het leven op aarde evengoed ontstaan zou kunnen zijn doordat moleculen zich spontaan met elkaar zijn gaan verbinden , waardoor eiwitten ontstonden , de bouwstenen van het leven . Wat hij dus doet is proberen een nieuwe evolutie te laten plaatsvinden . Nog een andere invalshoek is de simulatie van leven of Artificiële intelligentie in de computer . Hierbij wordt bijvoorbeeld een programma aangemaakt waar leven gesimuleerd wordt . De kleine levensvormen , voorgesteld door stipjes op het scherm , zwemmen rond in een afgebakende wereld . De wereld bestaat uit verschillende warmtezones , voorgesteld door verschillende kleuren op het scherm . De parameters van de levensvormpjes kunnen zo ingesteld worden dat ze een bepaalde minimum , een ideale en een maximum temperatuur hebben . De levensvormpjes bewegen zich dan zelfstandig voort en gaan uit zichzelf op zoek naar de meest ideale omgeving om zich te handhaven . Artificiële Intelligentie boeit me , al maakte de film wel een ietwat gedateerde indruk . Het deed me een beetje denken aan de " theatervoorstelling " Technocalyps van Frank Thys . Daar werd ook geprobeerd een soort " state of the art " te geven van alle ontwikkelingen op het gebied van Artificiële Intelligentie en Artificieel Leven . Vooral boeiend vond ik de robots van Brooks . Het is trouwens interessant om te zien hoe de visie op Artificieel Leven , robots en Artificiële Intelligentie veranderd is de laatste jaren . Robots met poten die wandelen worden als te kwetsbaar beschouwd , en men gaat meer en meer in de richting van wielen en rupsbanden , afhankelijk van het doel van de robot . Ook wordt tegenwoordig gekeken naar de mogelijkheden van een systeem als het internet , en de gedachten , het " brein " , van de mens te kunnen overzetten naar een computersysteem om zo van het ( bijna ) eeuwige leven te kunnen genieten . Al bij al vond ik het een leuke documentaire , maar spijtig dat we hem niet helemaal konden zien . 