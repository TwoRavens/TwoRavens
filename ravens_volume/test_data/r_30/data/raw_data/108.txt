De film over artificiële intelligentie die we dinsdagmorgen gezien hebben voorspelde op het eerste zicht niet veel goeds . De afwezigheid van kleur deed me hopen dat het uur snel voorbij zou zijn . Na enkele minuten bleek er echter toch kleur te zijn toegevoegd , zodat we een redelijk gefakete mid-jaren tachtig documentaire te zien kregen . Maar als er twee bioscooptickets voor Kinepolis op het spel staan , ligt m'n tolerantiegrens redelijk hoog . In het zwartwit gedeelte van de film legde doktor Von Neumann uit dat hij onderzoek verrichtte naar een machine die zichzelf zou kunnen kopiëren . De machine zou dan moeten worden gezien als een levende cel die zich als het ware zelf zou kunnen reproduceren . Hier werd even verwezen naar het experiment van Penrose , waarbij rekening gehouden moest worden met een stabiele leefgroep . We kregen een voorbeeld te zien van deze reproductie . Ten eerste liet men zien hoe simpel gevouwen papiertjes geen geheel vormden als er op voorhand geen twee van hen in elkaar gehaakt werden . Als men wel twee gevouwen papiertjes op voorhand in elkaar haakte en dan de papiertjes op een horizontaal vlak liet bewegen , werd er één keten van papiertjes gevormd . Tijdens het tweede voorbeeld werd gewerkt met een soort identieke houten voorwerpen . Deze werden weer met elkaar verbonden zodat men na een aantal verbindingen een kiem kreeg die een perfecte replica was van de oerkiem . Twee verbonden eenheden vormden een geheel . Voegde men een derde eenheid toe , dan bleef deze eenheid ook behouden , maar zodra men een vierde eenheid toevoegde splitste de kiem op in twee gelijke delen zodat de er sprake was van een reproductie . Dit tweede voorbeeld leerde ons dat de natuurlijk selectie en de evolutie nagebootst konden worden . De conclusie luidde dat de grens tussen echt en artificieel leven steeds dunner wordt en bovendien steeds moeilijker te trekken is als zelfs een object zichzelf al kan namaken . Mijn bedenking bij het tweede experiment is , dat het me redelijk onlogisch lijkt dat men op basis van een experiment met zelfgeconstrueerde voorwerpen gaat besluiten dat objecten zichzelf kunnen reproduceren . Is het niet de vorm van de objecten , door de mens bedacht en ontworpen , die er voor zorgt dat de voorwerpen na een tijd splitsen en een kopie vormen van het originele object ? In de eigenlijke film kregen we tal van vooraanstaande wetenschappers te horen die allemaal aan het Santé Fe Instituut werkten . De eerste wetenschapper , Chris Langton , die z'n been had gebroken tijdens het bouwen van een boomhut voor z'n zoon , legde uit wat artificiële intelligentie in feite is . Artificial Life is volgens hem leven dat door de mens gemaakt is . Het is het herscheppen van biologische verschijnselen met niet-biologische middelen om uiteindelijk tot biologische organismen te komen . Men is al heel lang aan het proberen levenskracht in allerlei mechanismen te reproduceren . Zo is reeds in de 16 e eeuw een kunsteend ontworpen die haar vleugels kon bewegen , eten kon opnemen en dit zelfs kon verwerken . Dit verbaasde me wel omdat ik dacht dat Artificiële intelligentie iets van de laatste decennia was , hoewel de voorlopers eigenlijk al in de 16 e eeuw voorkwamen . Het eigenlijke begin van A.I. dateert van de jaren ' 60 . Toen heeft John Holland via een aantal genetische en natuurlijke selectieprocessen problemen opgelost die niet rechtstreeks opgelost konden worden . Men deed dit door een aantal kenmerken te reduceren tot gevallen die een bepaalde waarde hebben . Dan combineerde men twee van deze tekens door ze te kruisen waardoor men twee nieuwe tekens kreeg . Met een PC was dit een fluitje van een cent omdat genetische algoritmen hiermee zeer snel verwerkt kunnen worden . Het duurde nochtans tot de jaren '80 totdat ook andere wetenschappers deze algoritmen gingen gebruiken . Tijdens deze periode vond ook het eerste congres over artificial life plaats , wat een grote doorbraak betekende voor deze wetenschapstak . Doyne Farmer , een andere wetenschapper , had het daarna over de filosofie die achter A.I. zit . Hij beziet het leven als een spontaan , natuurlijk verschijnsel waar geen speciale interventie voor nodig is . Dit staat volgens mij nochtans in scherp contrast met het gecreëerde artificiële leven . Het draait volgens Farmer om grotere kwesties die een grote impact zullen hebben op socio-politiek domein . De volgende etappe in de film was de bespreking van een aantal stromingen die A.I. gekend heeft . Zo is er een heer Brooks die autonome robots ontworpen heeft die zich als wezens gedragen . Om te onderzoeken of een robot werkelijk autonoom kan handelen heeft hij een maanlanding gesimuleerd en vier dagen geen contact met de robot gehad . Blijkbaar had deze robot daar geen last van want hij kon perfect z'n taken uitvoeren . Een andere menselijke robot is Cog . Deze creatie is menselijk in de zin dat hij het lichaam van een volwassen mens heeft . Benen heeft hij niet , maar wel heupen en zelfs ogen die identiek zijn aan menselijke ogen ( ze kunnen namelijk 120 mm in 80 milliseconden bewegen ) . Deze ogen kunnen zelfs voorwerpen volgen en zorgen er zo voor dat de robot z'n nek mee draait . Zodra hij armen heeft zal hij ook deze kunnen bewegen en zal er de hand-oogcoördinatie op punt gesteld worden . De bedoeling van deze robot is meer inzicht krijgen in de samenstelling van het menselijke brein . Net zoals het menselijke brein is het ' brein ' van de robot samengesteld uit afzonderlijke elementen , zonder centrum . De vraag die velen zich stellen is hoe men in godsnaam begonnen is met het ontwerpen van deze creaties . Men is in feite begonnen met het maken van mobiele robots met een beperkte rekencapaciteit , zoals insecten . Daarom waren de eerste robots artificiële insecten . Een andere creatie , die volgens mij mooi geconstrueerd was , is Hannibal , een robot op vier poten . Hij was zo geconstrueerd dat hij reflexen had om z'n benen op te tillen , z'n evenwicht kon bewaren als hij niet op alle poten tegelijkertijd steunde en dit dankzij z'n decentrale organisatie . De intelligentie van dergelijke robots zit , net zoals bij de mens , niet in het systeem zelf , maar net in de wisselwerking tussen het systeem en de wereld . Het is dus de complexiteit in de wereld die onderzocht moet worden . Langton bestudeert dan weer het evolutieproces van algoritmen in een PC . Hij doet dit aan de hand van tweedimensionale werelden die een ruitjeswereld vormen en veranderen van kleur . Zo kan hij verschillende regels opstellen om een structuur te vormen in die wereld . Het voorbeeld dat hij hier aanhaalt is een lus met een staart aan een kant die via instructies een kopie van zichzelf maakt . Na een tijdje is er echter geen plaats meer voor uitbreiding en sterven de algoritmen door overbevolking . Een belangrijk aspect van dit onderzoek is de complexiteit van de interactie , nl. het zogenaamde zwerm-simulatiesysteem . Hierbij staat een oranje veld voor een veld met verschillende temperaturen en zoeken groene bolletjes naar de ideale temperatuur . Uiteindelijk zullen de bolletjes uit zichzelf een geschikte plaats vinden in het veld . Dit experiment bewijst dat het mogelijk is de evolutietheorie uit te leggen zonder dat dit reeds kan in de natuurlijke wereld . De wetenschapper Kaufmann hield zich daarentegen dan weer bezig met het maken van eiwitten . Hij zag dit als een toegepaste moleculaire evolutie zodat er totaal nieuwe moleculen gemaakt konden worden . De A.I. heeft trouwens behoefte aan inzicht in het gedrag van moleculen om zo het gedrag van complexe netwerken te bestuderen . De nieuwste evolutie op dit vlak is het door zichzelf laten voortplanten van een groep moleculen zodat men kan zien hoe gemeenschappen zich voortplanten . Uiteindelijk kan men zo nieuwe principes ontdekken die ons eventueel iets kunnen leren over de ontplooiing en samenleving van de wereldbeschaving . Het onderwerp van de film interesseert me op zich wel , maar de film is reeds te gedateerd om nog tot de verbeelding te kunnen spreken . Volgens mij zijn de robots al lang achterhaald en zien we in de dagelijkse wereld toepassingen die veel geavanceerder zijn dan de voorbeelden in de film . Bovendien waren de dialogen zo ingestudeerd dat het een hedendaagse parodie leek op een interview uit de jaren ' 80 . Al bij al vond ik het toch leuk om over dit onderwerp een tekst te schijven . 