Automatic mechanical self reproduction Het onderwerp van deze documentaire is het kopiëren van een machine . Het gaat hier echter niet om het zomaar willekeurig kopiëren , het gaat om de zelf reproductie van een cel . Die cellen vormen dan een perfect duplicaat van de eerste machine . Van dit dupliceren of vermenigvuldigen zagen we een aantal voorbeelden in de documentaire . Mechanismen werden met elkaar verbonden , paren werden gevormd . Na een x aantal aanvoegingen splitsen de mechanismen zich terug . Dit illustreert dat door modellen samen te voegen en te combineren men replica's van een machine kan vormen . Dit betekent dat fundamentele ( menselijke ) verschijnselen te vervangen vallen . Wat op zich een zeer baanbrekend idee is . Bij het creëren van artificiële intelligentie gaat men op zoek naar de fundamenten van leven en intelligentie . Eerst en vooral vraagt de term artificiële intelligentie een korte toelichting . Onder kunstmatig leven verstaat men door de mens gemaakt leven en niet door de natuur . Het gaat erom een biologisch organisme te doen ontstaan door middel van computers en chemicaliën . Centraal staat hierbij de intentie om het door de mens gemaakte er zo natuurlijk mogelijk te laten uitzien . Dit nabootsen en reproduceren van levenskracht in mechanismen is een aspiratie die men reeds eeuwen lang koestert . Zo had men in de zeventiende eeuw een eend gemaakt die er zeer natuurlijk uitzag . Iedereen wist dat er mechanisme principes achter heel dit proces schuil gingen maar ze leek zo echt . Ze was niet uit organische materie opgebouwd maar toch werden uitwerpselen gesimuleerd . Dit punt in het verhaal brengt ons bij John Holland Een machine die zich zelf kan reproduceren dat gelooft toch niemand ! Maar hij stond wel degelijk voor het begin van kunstmatig leven en in het verlengde ervan de zelfreproductie van mechanismen . John van Neumann centreert het verhaal rond genetische en natuurlijke selectieprocessen . Hij gaat aan de slag met kunstmatige simulatiemiddelen om deze processen in kaart te brengen . Uiteindelijk hoopt hij hierin een beter inzicht te verwerven . Maar hoe gaat hij tewerk ? Hij gaat de kenmerken die eigen zijn aan mechanismen reduceren tot een reeks getallen . In tweede instantie gaat hij twee strings ( representaties van reeksen getallen ) op een willekeurige plaats breken en het begin van de eerste string aan het einde van de tweede koppelen . Zo bekomt hij twee nieuwe ketens . Dit proces valt met behulp van een computer heel snel te realiseren . De principes waar hij gebruik van maakt vallen terug te koppelen aan het gebruik van genetische algoritmen . Kopiëren heeft in deze documentaire alles te maken met reproductie . Dat is de leidraad . Ook de recombinatie krijgt een centrale plaats toe bedeeld . Zo vallen tienduizenden generaties ( van ontwikkeling ) in een handomdraai te simuleren . Een belangrijke stap in dit proces van de mens die zijn kennis uitbreidt over kunstmatige intelligentie is het congres in Los Alamos in de jaren tachtig . Wetenschappers van verschillende disciplines werden door de initiatiefnemer met elkaar in contact gebracht . Stel je voor wat hun samenwerking kan beteken . Wij als generatie die al een stap verder zitten horen nu dagelijks de discussies over hoe ethisch verantwoord de onderzoeken in dit veld zijn . Op deze workshop waren maar liefst hondert vijftig mensen aanwezig . Centraal punt vanheel het gebeuren was het filosoferen over nieuwe kunstvormen . Door de vertegenwoordiging van mensen uit verschillende vakgebieden krijg je een uitgebreid gamma aan visies op deze kwestie . Een eenduidig antwoord of ethiek formuleren bleek natuurlijk niet mogelijk . Men stond noch aan het begin van allerlei nieuwe ontwikkelingen . Doyne Farmer , een fysicus , werkachtig in Santa Fé New Mexico , houdt zich bezig met de chaostheorie en de filosofie . De chaostheorie houdt in dat als je aan een deel van de wereld ingrijpt , de gevolgen ervan aan de andere kant kunnen opduiken of hun uitwerking hebben . Nu Doynes filosofie stelt dat leven een spontaan natuurlijk verschijnsel is . Dit zonder ingrijpen van buitenaf , zonder dat er zich uitzonderlijke gebeurtenissen voordoen . Nu dit proces van " leven " is het veld van onderzoek van Doyne . Hij gaat kijken naar het ontstaan van leven vanuit de basis . De cellen hebben de eigenschap dat ze non-lineair zijn . Dit betekent dar ze info opslaan en met elkaar kunnen interageren . Al dit geëxperimenteer op dit vlak brengt ons ook bij een overkoepelende vraag . Wat zijn we als mens , wat betekenen we in deze wereld ? Ook de sociale en politieke gevolgen zijn niet te overzien eens men deze vraag aansnijdt . Het Massachussets Insitute of Technology is de werkplaats van twee belangrijke onderzoekers : nl. Berwick en Brooks . Brooks onderzoekt autonome robots die leven in deze wereld , dit betekent dat ze dus interageren met deze wereld . Een van zijn experimenten was een het simuleren van een landing op de maan met een ruimtetuig waar een robot in ondergebracht was . Voor vier dagen lang , de reisduur naar de maan , had men geen contact met de robot . Maar eens daar aangekomen , breekt de robot uit de consule en zet zijn eerste stappen op de maan . Wat een ongelooflijke prestatie ! Een andere robot waar Brooks mee werkt is Cog . Cog is een mensachtige robot . Z'n intelligentie valt te vergelijken met die van een klein kind . Hij heeft ook een heel aantal menselijke kenmerken . Hij kan z'n hoofd bewegen , zijn ogen bewegen met dezelfde snelheid als die van de mens . Z'n brein bestaat uit kleine verwerkingsmechanismen waarmee hij in staat moet zijn de lagere functies van de mens te kunnen vervullen . Zo kan hij bijvoorbeeld voorwerpen volgen met het oog . Ook de oog hand coördinatie vraagt speciale aandacht en is niet zo vanzelfsprekend . Maar wat noch het meest in het oog springt is de zintuiglijke verbeelding van symmetrie die de robot ten toon spreidt . Hij kan de handen alle twee naar voor brengen en tegen elkaar aan sluiten . Hij geeft de indruk evenwicht te bezitten . Op zich lijkt dit een eenvoudige handeling maar als je denkt aan alle verwerkingsmechanismen die hieraan te pas komen , moet je zonder twijfel toegeven dat de robot een geslaagde representatie is van de verwerkingsmechanismen die aan menselijke handelingen ten grondslag liggen . Wat is nu het doel van dit soort onderzoek ? Inzicht verkrijgen in de opbouw van het menselijke brein en het daarmee gepaarde inzicht hoe het werkt ? Deels kan men dit als het onderzoeksveld aanduiden . Maar wat nog belangrijker is , is dat men nu de kans heeft bestaande hypothesen te toetsen . Zo bouwt men mobiele robots die een bepaalde omgeving kunnen bewegen . De complexe opbouw van het menselijk organisme maakt de representatie van de handelingen die mensen stellen in de vorm van robots niet gemakkelijk . Daarom is het idee gerezen eerst insecten te bestuderen en te bekijken hoe deze zich organiseren . Op dit punt in het onderzoek wordt dan de term artificial insects geïntroduceerd . Zo maken we in de documentaire kennis met Hannibal , een robot met zes poten . Per poot heeft Hannibal maar liefst zeventien sensoren ingebouwd gekregen . Hij is dus wat we noemen decentraal georganiseerd . In tegenstelling tot wat we zo graag zouden willen geloven is ook de mens decentraal georganiseerd . Er bestaat niet zo iets als een centrale ik in mensen . Deze mythe is enkel en alleen ontstaan om onszelf te verklaren . Men kan het de mens natuurlijk niet kwalijk nemen dat hij dit fabeltje heeft verzonnen , maar veel waarde en geloog mogen we er niet aan hechten . Zo zijn we in het verhaal van de evolutie terug aanbeland bij Cog , de mensachtige robot . Doel van deze robot is een elementaire representatie te vormen van de menselijke basisfuncties en mogelijkheden . Een belangrijk onderdeel van Cog zijn de ingewerkte geluidsverwerkingssystemen . Uiteindelijk wil men de herkenning en mogelijke verwerking van menselijke stemmen mogelijk maken . Ook zijn er experimenten gedaan naar materiaal dat de menselijke huid kan voorstellen . Een ander en laatste belangrijke onderdeel van Cog zijn de sensoren , die de tastzin mogelijk maken . En deze zorgen ervoor dat Cog in contact staat met de wereld . Sensoren heb je namelijk nodig voor alle bestaansfuncties . De onderzoeker Herb Simon dat de complexiteit in de wereld kan ontdekt en verkend worden door systemen die in staat zijn te interageren met deze wereld . Dus door bewust in de wereld te staan en al je zintuigen ten volle te gebruiken kan een deel van de complexiteit verklaard worden door observatie en herleid worden tot eenvoudige processen . Waar zijn we dan aanbeland met ons evolutieverhaal ? We leven in de overtuiging dat de mens uit een complex systeem bestaat . Verandert dit iets aan onze houding tot kunstmatig leven ? Chris Langton heeft dit evolutionair proces trachten te begrijpen . Hij gaat evolutionele algoritmen implementeren in de computer . De wereld kan je dan voorstellen door een veld van vierkantjes met verschillende kleuren eromheen . Naargelang de energietoevoer en implementaties verandert de omringende kleur . Uit deze experimenten worden regels afgeleid . Het uiteindelijke doel is een machine te maken die een kopie van zichzelf genereert &slash; Zo kent de machine dan een exponentiele groei en valt dan uiteen in deeltjes duplicaten van zichzelf . Het vermogen van levende organismen om zichzelf te reproduceren lijkt dus op een menselijk kenmerk en valt te dus tegen alle verwachting in te herleiden tot een simpel systeem . Zo vallen er nog tal van voorbeelden aan te halen van experimenten met evolutionaire processen in een twee dimensionele kunstmatige wereld . Stuart Kaufmann ziet dan weer heil in het bestuderen van reproducerende chemische systemen en tracht hiermee moleculen voor de geneeskunde te ontdekken . Op zich lijkt dit me de interessantste tak van het onderzoek omdat ze zich bezig houdt met het mogelijke ontstaan en bestaan van organismen over heel de kosmos . Het beslaat een breed veld van onderzoek met andere woorden . Kaufmann houdt zich vooral bezig met het ontstaan van aminozuren of proteïnen . Hij gaat deze willekeurig combineren in DNA-stringen en zo het RNA afleiden . Proteïnen maken dus deel uit van complexe systemen . Doorheen de vier miljard jaar van evolutie zijn er verschillende soorten eiwitten en aminozuren ontstaan . Op dit moment zijn er slechts een fractie van alle mogelijk moleculen bekend . Maar door onderzoek en , toegegeven , eerder willekeurig combineren kan men nieuwe moleculen creëren met mogelijk nuttige eigenschappen . Deze nieuwe moleculen kunnen aan de basis liggen van de vorming van nieuwe medicijnen , enzymen en kunnen nog tal van andere functies vervullen . De praktische component van dit onderzoek staat dus niet zo ver van ons bed verwijdert als al die mensachtige of insectachtige robots , die als doel hebben de complex lijkende maar tot eenvoudig herleidbare basisfuncties van de mens te representeren . Wat meer inzicht in het functioneren van het menselijk organisme kan teweegbrengen en een decentralisatie van de mens in het kosmisch veld oplevert , maar verder geen baanbrekende ontdekkingen teweegbrengt . Nu zijn al deze chemische systemen en materialen mogelijk door diversiteit . Nu heeft men rond het dynamisch gedrag van complexe systemen heel wat theorieën opgebouwd . En wat is een betere testplaats dan de computer voor deze theorieën . Men gaat parallelle netwerken van moleculen opbouwen in buisjes of reactievaten . Deze chemische systemen gaan zich dan voortplanten . Ze bouwen zichzelf op en dragen zelf de mogelijkheid in zich informatie over te dragen . Maar een belangrijke component van dit onderzoek , namelijk de overdracht van energie en het werkelijk vormen van materie , is door een medium als de computer spijtig genoeg niet mogelijk of realiseerbaar . Moleculen die zich collectief voortplanten maakt deel uit van een nieuwe evolutie . Stel je voor , nieuwe ecosystemen die zich vormen . Als deze nieuw geïmplementeerde moleculen vergif vormen voor het nieuwe ecosysteem gaan ze een verdediging vormen . En als ze voedsel vormen gaan ze elementen als zuurstof en koolstof delen en treedt het fenomeen symbiose op . Dit is een heel interessant proces . Je kan zien hoe deze organismen hun leven vormgeven en wat de praktische uitwerking van deze wisselwerking is . 