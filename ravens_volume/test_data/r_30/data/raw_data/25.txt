Automatische mechanische zelfreplicatie Dinsdag 14 februari 2006 heb ik een film gezien over artificial life . Het gaat vooral over het maken van een machine die zichzelf kan kopiëren . Deze machine moet proberen intelligentie te simuleren ook al is deze gemaakt door de mens en niet door de natuur . Er zijn natuurlijk ook moeilijkheden want het brein van een artificieel levend wezen heeft niet echt een centrum en kennis van de wereld . Er zijn dus nog veel vragen die men moet beantwoorden . Er worden dan ook congressen georganiseerd waar men druk debatteerd en filosofeerd hoe het verder moet met artificieel leven . Het zou wel eens meer teweeg kunnen brengen dan de boekdrukkunst ooit heeft teweeggebracht . Beeld je in dat er binnekort robots rondlopen die tot bijna alles in staat zijn ... Bijna mensen dus . Natuurlijk is men nog lang niet zo ver maar men zit niet stil . Men laat in het begin van de film een machine met hefbomen zien die zichzelf blijft reproduceren tot het een reproductie wordt van een complexe machine . Dit is een simpel voorbeeld van artificiële intelligentie . Maar dit fenomeen nog beter uit te werken moet men op zoek gaan naar de fundamenten van leven en intelligentie om zulke intelligentie te simuleren . Chris Langton , een computer specialist aan het Santa Fe instituut , omschrijft deze simulatie eerder als iets gemaakt door mensen dan door natuur . Men probeert iets te herscheppen en te synthetiseren met behulp van computers die zich moeten gedragen als biologische organismen . Verder zegt men ook dat er in 1966 door John Von Neuman een methode is gecreëerd waar men een computer zelf problemen laten oplossen . Als men kenmerken reduceert tot strings in een computer , kan men bijna alles simuleren . Maar de kunst is welke eigenschappen men moet reduceren tot strings ? Artificial Life doet dus veel vragen oprijzen en dus houdt Doyne Farmer in Sante Fe . Het is een soort workshop waar allerlei belangensgroepen vertegenwoordigd worden : economie , biologie , geneeskunde ... In totaal 150 gasten van over heel de wereld . Allemaal mensen die achter het concept van artificieel leven staan . Ze filosoferen over wat Artificial Life nu juist is : leven is een spontaan fenomeen dat geen interventie nodig heeft en automatisch werkt . Onderzoek doen naar deze processen is dus interessant voor het concept artificial life . Het is ook een filosofische kwestie want het brengt socio-politieke gevolgen met zich mee . Men durft zelfs zeggen dat het nog een meer ingrijpendere verandering met zich zal meebrengen dan de boekdrukkunst . Als we aan Artificial Life denken , denken we natuurlijk meteen aan robots . In het Masachuttes Institute for Technology is R. Brooks dan ook bezig met het creëren van een autonome robot die zich gedraagt als een artificieel wezen . Deze robot heeft men als test in een maanlander gezet . Men heeft een reis naar de maan gesimuleerd : de robot heeft vier dagen geen contact gehad met de buitenwereld . Als ze op de maan aankomen , wil de robot eruit en beweegt het zijn achterpoot . Nadat de robot zijn taak heeft uitgevoerd , kan deze de maanlander terugvinden met behulp van infra-roodstralen . Dit is de eerste volledig geïntegreerde testpoging , die maar één maal kon plaatsvinden omdat het zo duur is . Deze mensachtige robot heet Cog en heeft de intelligentie van een klein kind . Men probeert deze robot zo hard mogelijk op een menselijk wezen te laten lijken : de robot heeft bijvoorbeeld lippen , heupen en ogen . Deze onderdelen zijn met het brein van de robot verbonden en men probeert zo functies van deze onderdelen te simuleren . De robot heeft ogen , maar de simulatie gaat zo ver dat men de robot leert zijn nek mee te bewegen . Aangezien het brein van de robot geen centrum , zijn het eerder verschillende verwerkende elementen die naast elkaar functioneren . Het creëren van deze robot , geeft ons een zicht op het functioneren van het menselijk brein . Voor cog maakt men een geluidsverwerkingssysteem en een omhulsel . Dit omhulsel moet de huid voorstellen . Op de huid zijn er sensoren geplaatst zodat de robot niet alleen kan horen en zien maar ook voelen wat er buitenaf en in het lichaam gebeurt . Dit lukt dus allemaal heel goed maar de grote moeilijkheid ligt niet de mensen maar in de complexiteit van de wereld . De vraag blijft dus : hoe een kunstmatig levend wezen maken dat we zelf kunnen bouwen en dat dicht bij de mens aanleunt ? Op het einde van de film wordt een experiment uit de jaren 50 van Stanley Miller beschreven . Gassen worden gemengd met elektriciteit . DNA en RNA komen hierdoor vrij . Dit brengt vele wetenschappers op het idee dat men een groot aantal DNA-strings kan maken en zo willekeurige eiwitten . Met deze eiwitten kunnen ze dan chemische systemen reproduceren . Er is ook een bedenking dat er nog maar een fractie van de moleculen ontdekt is . Met de eiwitten kunnen ze misschien ook moleculen met nieuwe eigenschappen maken ... Wat is nu het verband met Artificial Life ? Misschien is men in staat zelfreproducerende chemische systemen te creëren . Dit is juist de materie en engergie die men mist bij computers . Misschien zouden er dan nieuwe ecosystemen kunnen ontstaan ... Tot zover hetgeen ik in de film heb kunnen zien . Er volgde nog een tweede deel maar dat heb ik nog niet kunnen bekijken . De film heeft mij verbaasd over vele dingen . Ik wist niet dat men al zo lang bezig was met artificiële intelligentie . Men is blijkbaar toch al heel ver gevorderd in het maken van robots . Ik had wel verwacht dat er moeilijkheden zouden zijn want een mens blijft iets unieks . Ons brein heeft namelijk wel een ' centrum ' en wij hebben een bepaalde kennis van de wereld die niet zomaar gesimuleerd kan worden . Als men een robot al deze kennis zou moeten aanleren , is men nog jaren bezig en de wereld is voor elke mens iets anders . In de les computerlinguïstiek heb ik geleerd dat er een soortgelijk probleem is in de spraaktechnologie . Een computer is niet in staat een tekst te begrijpen en te contextualiseren zoals een mens dat kan . Men mist dus die essentiële menselijke touch . Ik was ook wel verbaasd over die test die in de jaren 50 was gedaan . Men kan blijkbaar zomaar aminozuren afscheiden en zo nieuwe eiwitten maken . Deze eiwitten worden dan gecombineerd tot nieuwe . Ik zou het toch maar vreemd vinden als men binnekort DNA kan creëren uit het niets . Dna gemaakt door de mens en niet door de natuur . Als men iets kloont dan blijft er uiteindelijk nog altijd iets natuurlijks over . Misschien kunnen deze uitvindingen een vooruitgang betekenen voor de mens : bijvoorbeeld in voedselvoorziening , de opwarming van de aarde ... Toch maak ik mij zorgen dat we een bepaalde grens aan het overschreiden zijn die de natuur ons al millenia lang oplegt . De mens heeft al verschillende ecosystemen kapot gemaakt en zelden iets goeds voor de natuur gedaan . Dus waarom zou het deze keer ander zijn ? Enerzijds vind ik artificieel leven een zeer interessant fenomeen en moet er zeker onderzoek naar blijven doen . Anderzijds hoop ik dat men geen onomkeerbare dingen gaat doen . 