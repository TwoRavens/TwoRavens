' Artificial Life ' is de titel van een documentaire over wetenschappers die zich bezighouden met kunstmatig leven . Kunstmatig leven is leven dat door de mens gemaakt is , niet door de natuur . De centrale vraag aan het begin van de documentaire luidt : ' Is er een machine bouwbaar die zichzelf kan reproduceren ? ' . Al gauw wordt duidelijk dat dit mogelijk is . Het is zelfs zeer nuttig om zo'n modellen te bouwen . Via deze zogenaamde machines kan men de natuurlijke selectie en de fundamentele natuurlijke evolutie nabootsen . Ondertussen heeft men programma's ontwikkeld om deze processen ook via de computer na te bootsen . In het Santa Fe Institute te New Mexico werken verschillende wetenschappers die zich bezighouden met het onderzoek van artificieel leven . Via computers en robots , maar ook via chemicaliën , trachten zij te komen tot iets dat zich gedraagt als een biologisch organisme . Dit soort onderzoeken zijn niet nieuw . Deze materie hield enkele eeuwen geleden reeds onderzoekers in de ban . In de 18de eeuw bouwt een Fransman een mechanische eend die met haar vleugels kan klapperen en voedsel kan opnemen via haar bek . Iedereen vindt dit geweldig . Toch kunnen we deze eend zeker geen zelfstandig biologisch organisme noemen . In de jaren 60 van vorige eeuw ontwikkelt John Holland een computerprogramma dat via de principes van de evolutieleer , kruising , etc ... het natuurlijke proces kon weergeven . Het is ook in die periode dat het onderzoek rond artificieel leven eindelijk van de grond komt . Via het simuleren van genetische en natuurlijke processen wil men problemen oplossen . Eerst stelt men een lange lijst kenmerken op die van belang zouden moeten zijn . Daarna zet men deze kenmerken om in codes die men invoert in een computerprogramma . Het voordeel van deze methode is dat men via de computer zeer snel een genetisch algoritme kan nabootsen . Het probleem is echter dat men eerst op zoek moet gaan naar eigenschappen die belangrijk zijn voor het biologisch leven . Daarna moeten deze nog omgevormd worden tot codes en ingevoerd worden in de computer . Dit alles kan heel wat tijd in beslag nemen . Eenmaal de codes ingevoerd zijn , kan men via het programma echter zeer snel een genetisch algoritme nabootsen . Deze onderzoeken omtrent artificieel leven worden pas na de jaren '80 echt populair . In 1987 wordt er een congres georganiseerd over artificieel leven . Ongeveer 150 wetenschappers van over heel de wereld zijn aanwezig en volgen er allerlei workshops . Een van de organisatoren van deze eerste artificial life conferentie is Doyne Farmer , een Amerikaans fysicus . In de documentaire vertelt hij over de speciale ervaring van deze bijeenkomst . De organisatoren hadden op voorhand niet zo'n grote opkomst verwacht en zijn uiteraard zeer tevreden 150 mensen te mogen ontvangen . Op het congres wordt niet alleen over de wetenschappelijke kant van artificieel leven gesproken . Men heeft een bepaalde filosofie die gevolgd wordt . Men ziet het leven als een natuurlijk , automatisch proces zonder uitzonderlijke gebeurtenissen . Daarnaast wordt er ook gepraat over de socio-politieke consequenties die artificieel leven eventueel kan hebben . De wetenschappers zijn zich bewust van het feit dat een doorbraak in het onderzoek over artificieel leven de wereld sterk kan veranderen . Het kan een historische gebeurtenis zijn , waarbij alle andere gebeurtenissen in het niets verdwijnen . In de documentaire komen niet alleen wetenschappers van het Santa Fe Institute aan bod . De filmploeg trekt ook naar het Massachusetts Institute of Technology , waar verschillende andere wetenschappers ook werken rond artificieel leven . Artificieel leven heeft sinds zijn ontstaan al al vele verschillende stromingen gekend en al evenveel verschillende gezichten . Mr. Brooks is één van de mensen die in het Massachusetts Institute of Technology werkt . Aanvankelijk bouwt hij gewoon robots . Hij vindt dat deze robots nogal traag zijn en verwondert zich erover hoe snel sommige insecten kunnen bewegen . Daarom start hij een onderzoek om uit te zoeken wat er voor zorgt dat insecten zo snel bewegen . Daarna hoopt hij zijn verworven kennis te gebruiken om de robots die hij bouwt sneller te laten werken . Nu is het zijn doel om autonome robots te bouwen die functioneren in de wereld . In ' Artificial Life ' toont hij een voorbeeld van een maanlander . Samen met zijn team heeft hij een robot gebouwd die allerlei onderzoeken moet uitvoeren op de maan . De robot zit in een doos en moet zich na de landing op de maan zelf bevrijden . Vanaf vier dagen voor de landing hebben de onderzoekers geen contact meer met de maanlander . Toch bevrijdt hij zichzelf en slaagt in zijn missie . Het was een spannende onderneming , die wegens geldgebrek slechts eenmaal uit te voeren was . De opluchting is dan ook groot wanneer blijkt dat de robot na vier dagen geen contact gehad te hebben met de aarde toch nog zichzelf bevrijdt en zijn onderzoeken start . Het is een hele stap vooruit in zijn onderzoek . Tijdens de opnames van de documentaire werkt hij aan Cog . Cog is een robot , die op het moment van de opnames reeds de intelligentie van een kind bezit . Althans , dat hopen de onderzoekers . Samen met zijn team probeert Brooks zijn robot zo goed mogelijk uit te bouwen . Ze trachten hem min of meer op een mens te laten gelijken . Hiertoe hebben ze een visueel systeem ontwikkelt , waardoor Cog allerlei voorwerpen kan zien . Om hem nog meer op een mens te doen gelijken , trachten ze hem nu te leren zijn hoofd te draaien . Ook de coördinatie tussen armen , tussen armen en ogen , etc. vormen nog een probleem . Het team wil het hem allemaal aanleren , maar daarvoor moeten ze eerst meer inzicht in het menselijk brein verkrijgen . Er is een heel onderzoeksteam dat in een soort lab werkt aan de verschillende onderdelen van Cog . Ieder teamlid lijkt zijn eigen specialiteit te hebben . Het team is er al in geslaagd om Cog een tastzin te geven door zijn ' huid ' uit te rusten met sensoren . Ook de maanlander had reeds sensoren in zijn ' poten ' die aangaven wanneer hij ergens tegen liep , zodat hij zijn ' poot ' hoger kon opheffen . Cog krijgt naast sensoren om zijn tastzin te ontwikkelen ook temperatuursensoren die hem aangeven wat er in zijn ' lichaam ' gebeurt . Het eigenlijke doel van Brooks is een zeer complex , kunstmatig , levend wezen bouwen . Hij is niet zo geïnteresseerd in de evolutie . Chris Langton daarentegen interesseert zich wel in de evolutie . Hij tracht deze na te bootsen door algoritmen in de computer in te voeren . Hij stelt de wereld voor als bestaande uit hokjes . De computer maakt van deze hokjes een exacte kopie . Ze splitsen zich steeds en na een tijdje zit het programma vol en raakt het eigenlijk overbevolkt . Hij noemt dit ook het zwermsimulatiesysteem . Via een zwerm voorwerpen die op elkaar reageren wil hij het dynamisch verloop van de evolutie bestuderen . Wie ook geïnteresseerd is in het aspect evolutie is Stuart Kauffman . Stuart is arts van opleiding en werkt nu als bioloog aan het Santa Fe Institute . Hij meent dat artificieel leven wel eens belangrijk zou kunnen zijn voor toepassingen in de geneeskunde . Hij stelt dat er waarschijnlijk nog heel veel verschillende soorten moleculen bestaanbaar zijn , die nooit bestaan hebben . Als men deze nieuwe soorten moleculen zou kunnen bouwen , zouden deze eventueel gebruikt kunnen worden om medicijnen , biosensoren , enzymen , etc. te ontwikkelen . In plaats van bits die op elkaar reageren in een computerprogramma , zou je nieuwe moleculen in reactievaten en buisjes kunnen ontwikkelen . Dit zou een nieuwe evolutie betekenen , die we dan kunnen bestuderen . Zo zou men kunnen meemaken hoe gemeenschappen zich vormen en trachten te begrijpen hoe co-evolutionaire gemeenschappen ontstaan . Er zouden ook nieuwe symbioses plaatsvinden zoals nu het geval is bij mens en plant . De mens geeft koolstofdioxide en krijgt zuurstof in de plaats van de planten . Zelf vind ik het een nogal beangstigende gedachte dat men er ooit in zou slagen om robots te ontwikkelen die volledig autonoom werken zoals men tracht te doen met Cog . Waarschijnlijk wordt dit angstgevoel wel een beetje ingeblazen door de verschillende onheilspellende films die gemaakt worden met robots in de hoofdrol . Dat er zo'n films gemaakt worden , duidt er op dat er wel degelijk aandacht geschonken wordt aan de ontwikkeling van artificieel leven en dat dit nog steeds een actuele materie is . Het zet mensen aan tot nadenken . Als men nieuw leven wil ontwikkelen om nieuwe en betere geneesmiddelen te kunnen maken en zo de geneeskunde vooruit te helpen , ben ik wel voorstander . Helaas vrees ik ervoor dat als dit er ooit van komt , er weer mensen zullen zijn die van deze technologie misbruik willen maken en zo meer kwaads dan goeds zullen uitrichten . 