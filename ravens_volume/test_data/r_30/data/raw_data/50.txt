Artificial Life De inleidende probleemstelling van ' Artificial Life ' luidt als volgt : " Is er een machine te maken die zichzelf kan kopiëren ? " Met deze vraag wordt het licht geworpen op celdeling . Recente experimenten leveren perfecte replica's op van kiemen . Triplex systemen op basis van hefbomen , eenheden en splitsingen vormen een complex mechanisme dat zichzelf bij voldoende grootte splitst en vervolgens zelf verder bouwt aan zijn groei om daarna opnieuw te splitsen . Hierbij wordt handmatig een illustratie gegeven van natuurlijke selectie en evolutie . Later worden de triplex objecten vervangen door computers waarmee evolutie , erfelijkheid en mutatie kunnen worden nagebootst . Vervolgens start de zoektocht naar de fundamenten van leven en intelligentie . Volgens Chris Langton uit het Santa Fe Institute is kunstmatig leven alle leven dat door de mens en niet door de natuur wordt gemaakt . Onderzoekers herscheppen biologische verschijnselen met behulp van complexe chemicalieën . Verschillende elementen worden samengebracht om een creatie voort te brengen dat zich gedraagt als een biologisch organisme . De onderzoeken en experimenten zijn niet nieuw . In de 18 e eeuw werd een kunsteend gecreeërd . De eend had onder andere bewegende vleugels en bracht uitwerpselen voort . Men was in die tijd geweldig onder de indruk van de levensechtheid van de kunsteend . Een cruciale rol in de ontwikkeling van het kunstmatige leven speelde John Holland . In 1960 maakte hij een computerprogramma dat zelf kon zoeken naar oplossingen voor problemen . Dit realiseerde hij op basis van evolutionistische principes zoals kruising en selectie . John von Neumann bewees dat een machine zichzelf kan reproduceren . Dit luidde officieël het begin van het kunstmatig leven in : kunstmatig leven met zelfreproductie als cruciaal element . Het gaat om het kunnen reduceren van kenmerken tot een reeks getallen . Aan de getallen wordt vervolgens een bepaalde waarde toegekend . Dit proces gaat snel , want een computer maakt het eenvoudig . Na de waardetoekenning start de reproductie waarna de kopieën zich met elkaar kruisen . Op die manier kunnen duizenden generaties gekweekt worden . Voor dit verschijnsel was er weinig interesse . Rond de jaren negentig maakte men gebruik van het genetisch algoritme . Op een congres over kunstmatig leven , ook genoemd een reclamecampagne voor kunstmatig leven , in Los Alamos in 1987 kwamen zo'n 150 mensen samen . Allen deden onderzoek naar kunstmatig leven en werden daarin tot dan toe weinig au serieux genomen . De fysicus Doyne Farmer uit Santa Fe definieert de filosofie achter kunstmatig leven : " Leven is een spontaan verschijnsel . Voor leven is geen spectaculaire interventie vereist en eveneens geen waanzinnig aantal toevalligheden . Leven ontstaat uit simpele elementen en voor de wetenschap start hier het zoeken naar dergelijke eenvoudige processen . " Ik kijk wat raar op bij het horen van de deze uitspraak . Berust volgens de evolutionistische wetenschap het menselijk leven niet zo goed als helemaal op een waanzinnig aantal toevalligheden ? Hierbij wil ik opmerken , zonder er verder op in te gaan , dat ik niet akkoord ga met het Big-Bang-theorie . Het verbaast me wel dat de toevalligheidstheorie , algemeen erkend , hier ontkend of geminimaliseerd wordt , terwijl het hier toch gaat om wetenschappen gestoeld op evolutionistische ideeën . Toevallig ontstaan van leven op basis van eenvoudige , simpele elementen staat synoniem voor spontaan ontstaan van leven . Hierdoor is de definiëring van de onderzoeker contradictorisch . Slaagt men in het reproduceren van de eenvoudige levencreeërden moleculen dan zullen , volgens de onderzoeker , de socio-politieke consequenties ophefmakender zijn dan bijvoorbeeld de drukkunst of de industriële revolutie . Sinds bovengenoemde bekendmakingen telt het kunstmatig leven vele stromingen en gezichten . R. Brooks experimenteert met robots die zich als een levend wezen gedragen . Zo is Coq een mensachtige robot met een intelligentiepeil van een klein kind . Naar mate het experiment vordert , zal men trachten de robot onder andere een visueel vermogen te geven . Ook zal hij armen krijgen om dingen aan te raken . Daarna komt de coördinatie en het evenwicht . Doel van de proef is inzicht verwerven in de werking van het menselijk brein . Niet het bewijzen van de werking ervan , maar wel nagaan in hoeverre een beschrijving ervan voldoende is om een bepaalde vorm van intelligentie te vertonen . Coq zou ook een geluidsverwerkingssysteem krijgen waarmee hij geluiden kan traceren en herkennen . Het gaat om geluiden zoals van dichtslaande deuren , later betreft het geluiden die hij zelf veroorzaakt bij het neerzetten van voorwerpen , uiteindelijk zal hij in staat moeten zijn om menselijke stemmen te herkennen . Ook aan de huid van Coq wordt gewerkt . Hierbij wordt voorlopig geëxperimenteerd met verschillende materialen waarin met sensoren verwerkt die Coq van tastzin voorzien . Tijdens het eerste stadium van dit experiment werden mobiele motors gebouwd met een beperkte rekencapaciteit . Zo is er Hannibal , een kunstmatig insect , met een decentraal zenuwstelsel . Hannibal werd gecreeërd uit verwondering over de functionering van een insect , dat beschikt over een minuscuul brein en de nieuwsgierigheid naar de functionering van een kunstmatige nabootsing ervan . De complexiteit van het bestaan zit in de wereld , niet in de mens . Deze formulering is gebasseerd op een in 1960 ontstaan voorbeeld over een mier die zich op het strand op zodanige wijze beweegt met als doel de zandkorrels te vermijden . Als de wereld , en niet de mens , complexiteit bevat , is er nood aan een systeem dat reageert op de wereld om menselijk gedrag te krijgen . De relatie die deze visie met kunstmatig leven heeft is de ontwikkeling van een complex kunstmatig systeem . Het gaat niet zozeer om de evolutionistische kant van de zaak , maar om het vermogen om de zo goed mogelijk op de mens lijkende systemen na te bouwen . Chris Kangton voert evolutionistische algoritmen in in de computer . Hij vergelijkt de wereld met een vel ruitjespapier . Elk ruitje kan zich in verschillende toestanden bevinden . Op basis van dat inzicht stelt hij regels op om de wereld in een structuur te duwen . De structuur maakt een kopie van zichzelf en de kopie maakt een kopie van zichzelf . Dit gaat zo door tot er geen ruimte meer over is en het systeem zichzelf doodt wegens overbevolking . Zo gaat het ook met het voortplantingsvermogen van levende organismen . Opmerkelijk is de complexiteit van de interactie tussen de systemen . De term ' zwerm-simulatie-systeem ' illustreert het interactiepatroon van een zwerm objecten . De reactie van de moleculen op elkaar zou een ongelofelijk aantal moleculen kunnen teweeg brengen die allerlei nuttige functies in zich dragen . Met die diversiteiten aan moleculaire samenstellingen zouden talloze machines , materialen en chemische systemen gemaakt kunnen worden . Volgens wetenschapper , wiens naam mij ontgaat , ontstaan kunstmatig leven uit de behoefte aan inzicht in het dynamische gedrag van complexe informatiesystemen . Uit de constateringen zouden modellen en theoriën over ontstaan en evolutie van het leven kunnen worden afgeleid . Chemische systemen die zichzelf kunnen voorplanten zouden het ultieme kunstmatige leven beteken . Er zou een nieuwe evolutie ontstaan : een kunstmatige samenleving van moleculen die elkaar voeden of vernietigen . Hier komt wetenschapper x met een nobel doel op de proppen , dat op mijn lachspieren werkt : Op basis van de observatie van de kunstmatige biotoop zou men een vergelijking kunnen maken met de menselijke samenleving . Technologie , menselijke organisaties en bestuurssystemen zouden op basis van de geobserveerde kunstmatige samenleving andere vormen kunnen aannemen en getransformeerd worden teneinde een algoede ontplooiing van de samenleving te bewerkstelligen . Ik zie er alvast naar uit ! 