De video die we te zien kregen voor dit experiment handelde over het fenomeen ' artificial life ' . Artificial life is een wetenschappelijke onderzoeksdiscipline waarin men op zoek gaat naar de fundamenten van leven en intelligentie om zo te kunnen komen tot steeds complexere machines die zichzelf kunnen reproduceren . Eén van de eerste wetenschappers op het gebied van artificial life was Eland P. Penrose . Hij trachtte zoveel mogelijk inzicht te verwerven in de natuurlijke selectie en evolutie door een aantal testen met modellen van triplex uit te voeren . Zo ontdekte hij dat enkele identieke vormen zich met elkaar gaan verbinden bij beweging terwijl andere die eigenschap dan weer niet vertoonden . Nadien voerde hij ook enkele test met hefboomvormen uit en daaruit bleek dat twee hefbomen zich gingen splitsen in het midden als er aan elke hefboom een andere werd toegevoegd . De triplexmodellen werden ondertussen vervangen door de computers waarvan men steeds complexere gevallen heeft gebouwd . Reeds in de 18de eeuw bouwde een Fransman een kunsteend die haar vleugels kon bewegen en voedsel kon opnemen . Deze machine bezat al een grote levensechtheid en in de loop der jaren trachtten verscheidene wetenschappers de levensechtheid van machines steeds weer te verbeteren . Zo tracht de computerwetenschapper Chris Langton van het Santa Fe instituut biologische verschijnsels te herscheppen door computers , robots , ... zoveel mogelijk te laten gedragen als biologische organismen . Een andere belangrijke naam in dit gebied is de wetenschapper John Holland . Hij ontdekte immers een methode om computers zelf naar een oplossing te laten zoeken . Zijn vertrekpunt waren lijsten van relevante kenmerken . De computer ging dan ketens recombineren door twee ketens uit die lijsten te laten kruisen . Het kruisen gebeurde door de bovenste helft van de 1ste keten op de onderste helft van een 2de keten te leggen en de onderste helft van de 1ste keten dan weer op de bovenste helft van een 2de keten te leggen waardoor er twee nieuwe ketens werden gereproduceerd . Meteen waren de genetische algoritmen geboren . In de loop van de jaren vijftig weerlegde Von Neuman de idee dat machines niet in staat waren om aan zelfreproductie te doen . In de jaren zestig werden dan stilaan de eerste studies uitgevoerd en begon men stilaan het gebied meer en meer te verkennen , maar lang was er echter weinig interesse voor hun ontdekkingen . Pas vanaf de jaren tachtig begon men de genetische algoritmen meer en meer te gebruiken en werd er ook een eerste congres over kunstmatig leven opgericht . Op dat congres kwamen zo'n 150 mensen van over de hele wereld samen en één van de medeverantwoordelijke voor die eerste conferentie over Artificial life , was de fysicus Doyne Farmer . Hij stelde dat het leven een automatisch verschijnsel is dat het resultaat is van een aantal onwaarschijnlijke toevalligheden . Volgens hem moeten we dus op zoek gaan naar de basis en naar de basisprocessen om dat dan te projecteren op de machines . In het technologisch instituut van Cambridge ontstonden in de loop der jaren nieuwe stromingen in het artificial life en er doken ook enkele nieuwe namen op . Eén van die nieuwe namen is Brooks . Samen met een team bouwt hij autonome robotten die zich steeds meer gaan gedragen als mensen . Eén van hun grootste doorbraken was de gesimuleerde maanlanding . Tijdens deze eerste geïntegreerde testvlucht had de robot gedurende 4 dagen geen contact met de buitenwereld . Toch wilde hij meteen uit zijn doos na de gesimuleerde landing en begon hij ook te lopen om zijn taak uit te voeren . Brooks en zijn team zijn ook verantwoordelijk voor Cog , een mensachtige robot . Ze trachten deze een menselijke gedaante te geven door hem een nek , ogen , ... te geven . De verschillende camera's zijn verbonden met zijn brein dat bestaat uit vele verwerkingselementen en zich overigens niet in het hoofd , maar rond de ruggengraat bevindt . Ook willen ze hem zoveel mogelijk lagere functies van de mens aanleren ( bijvoorbeeld zorgen dat de nek draait wanneer hij iets registreert in zijn ooghoeken , zorgen voor coördinatie tussen ogen en hand zodat de robot dingen kan oppakken , ... ) . Er werd ook een apart prototype van Cog zijn hand , zijn bovenarm , zijn huid , zijn geluidsverwerking , ... gebouwd . Voor de huid experimenteert men met verschillende plastic vormen en men probeert er tevens sensoren voor de tastzin in te bouwen , zodat Cog in staat is een interactie op te bouwen met zichzelf . Naast Cog werden er ook enkele kunstmatige insecten gebouwd . Men is er in geslaagd om deze insecten de reflex aan te leren om hun poot op te heffen wanneer deze op iets stootte , doordat dit aan de moderator werd gemeld . Brooks en zijn team trachten zoveel mogelijk inzicht te krijgen in het menselijke brein door terugkeren naar de absolute basis en zo stap voor stap te komen tot steeds complexere processen . Zij gaan uit van hun hypothese dat intelligentie te maken heeft met de wisselwerking met de buitenwereld . Zij stellen dus dat de complexiteit in de wereld zit en niet in de mens . Chris Langton ging dan weer evolutionaire algoritmen invoeren in de computer . Hij stelde regels op waardoor een systeem in staat was een kopie van zichzelf te maken . Zo werd de wereld voorgesteld als vierkantjes die door de regels van Chris Langton een kopie van zichzelf konden maken . Twee vierkantjes werden al snel uitgebreid tot vier , die op hun beurt dan weer werden uitgebreid tot acht , ... Het probleem hierbij was wel dat er na een tijd geen ruimte meer was voor uitbreiding waardoor ze bezweken . Belangrijk aspect van de tweedimensionale wereld is dus de complexiteit van de interactie tussen de verschillende systemen . Stuart Koffmann specialiseerde zich in de toegepaste moleculaire evolutie . Hij vroeg zich af wat er bijvoorbeeld zou gebeuren als we één miljoen eiwitten zouden maken . De mens is in staat nieuwe moleculen te maken en het aantal mogelijke moleculen is werkelijk enorm . Het lijkt Stuart Koffmann dan ook weinig waarschijnlijk dat de moleculen die we reeds kennen de enige zouden zijn met nuttige functies . Volgens hem moeten we dus nieuwe moleculen gaan bouwen om te onderzoeken of er nog andere moleculen zijn met nuttige functies en welke dit dan zijn . In het artificial life gaat men van dit systeem eigenlijk een computermodel vormen door de moleculen te veranderen in verschillende modulen . Koffmann stelt ook dat we met de studie van de gedragingen van de moleculen een groot net van reactienetwerken kunnen bestuderen en we op lange termijn zelfs in staat zijn om te zien hoe gemeenschappen , culturen en andere menselijke instrumenten zich ontwikkelen . Persoonlijk was ik voor het zien van de video nog niet echt op de hoogte van het artificial life en de evoluties ervan . Na het zien van de video ben ik van mening dat de onderzoeken die er gevoerd worden en diegene die in de toekomst nog zullen volgen ons inderdaad veel kunnen leren over natuurlijke selectie , ... Toch vind ik de gedachte van Koffmann , namelijk dat we door de studie van moleculen op lange termijn misschien in staat zijn om te zien hoe culturen , ... zich ontwikkelen , wel erg voorbarig . De mens bestaat immers ook uit een aantal factoren die immers niet aan bod komen bij artificial life , zoals bijvoorbeeld emoties als haat , liefde , ... Men zal machines steeds meer op mensen kunnen laten lijken , onze systemen en onze werking steeds beter op hun kunnen overbrengen , maar ik denk niet dat machines of moleculen ons ooit kunnen voorspellen hoe onze evolutie exact zal verlopen omdat ik het vrij onwaarschijnlijk acht dat men ook die emoties zal kunnen overbrengen naar de machines . 