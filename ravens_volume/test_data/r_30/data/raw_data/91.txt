Kunstmatige Intelligentie De mathematicus John Von Neumann stelde ooit de vraag of er een machine geconstrueerd zou kunnen worden die een exacte kopie van zichzelf kan maken , een vraag die al decennia lang het onderwerp is van discussie . Zo werd er in de achttiende eeuw een kunstmatige eend gebouwd door een Fransman , destijds stonden de mensen er versteld van dat dit mechanische ding toch zoveel op een echte eend leek . Het ' dier ' at , flapperde met zijn vleugels en produceerde zelfs fecaliën . Hij was er dus in geslaagd een levensvorm na te bootsen enkel en alleen met mechanische onderdelen . Roger Penrose was een van de eerste wetenschappers die experimenten uitvoerde in het domein van de kunstmatige intelligentie . In zijn experimenten maakte hij gebruik van triplex vormen met hoeken : hij legde de vormen naast elkaar en voegde energie toe , er gebeurde niets . Als hij twee in elkaar gehaakte vormen toevoegde aan de reeks en dan het proces herhaalde ( wederom voegde hij energie toe ) bleek dat ook de andere vormen in elkaar begonnen te haken . ( Dit is dus een duidelijk geval van reproductie . ) In een ander experiment maakte hij triplex vormen waarvan hij er twee in elkaar haakte , indien hij er één toevoegde was er helemaal geen probleem , de vormen bleven netjes in elkaar haken . Indien hij er een vierde vorm bijvoegde , lieten de vormen los en bekwam hij twee gelijke delen van ieder twee vormen . Deze experimenten mogen dan misschien verouderd klinken , toch zijn zij heel efficiënt en begrijpelijk , vandaag de dag doet men nog steeds hetzelfde soort experimenten maar gebruikt men een computer . Met zijn triplex plaatjes en vormen bootste Penrose dus als het ware de processen van erfelijkheid , natuurlijke selectie en evolutie na . De vraag die deze eenvoudige proeven doen rijzen is de volgende : waar moeten we de grens trekken tussen kunstmatig en écht leven ? Chris Langton is een van velen die heden ten dage zijn leven wijdt aan kunstmatige intelligentie of om het met de welbekende Engelstalige term te zeggen : Artificial Intelligence . In de technische zin van het woord is kunstmatige intelligentie , of kunstmatig leven , leven gemaakt door de mens . Het is het herscheppen of synthetiseren van biologische verschijnselen met niet-biologische middelen zoals bijvoorbeeld chemicaliën ( die al dan niet een rol spelen in echte biologische processen ) , robots , computers , enzovoort . Zo schreef hij een aantal computerprogramma's die gebruik maken van evolutionaire algoritmen . Eén van deze programma's werkt als volgt : op het scherm verschijnt een soort lus met een staart bestaande uit verschillende kleine vierkantjes , als hij het programma in werking stelt beginnen de vierkantjes te bewegen en breiden ze de vorm uit via de staart van de lus , een tweede vierkant wordt gevormd , als deze nieuwe vorm aankomt bij de oorspronkelijke lus , splitsen de twee en gaan ze elk afzonderlijk verder , het proces begint gewoon weer opnieuw . Zo worden er dus een aantal kopieën gemaakt , op het moment dat er teveel van deze kopieën en ze niet meer kunnen uitbreiden , sterven ze af . Er is dus sprake van interactie tussen de ' organismen ' onderling . Dit stelt ons in staat om de evolutietheorie bestuderen en experimenten uitvoeren die in de natuurlijke wereld onmogelijk zijn . Één van de cruciale personen in de ontwikkeling van artificiële intelligentie is John Holland . In de jaren '60 schreef hij een programma dat er computer in staat stelde zelf op zoek te gaan naar oplossingen voor moeilijke problemen , hiervoor maakte hij gebruik van biologische systemen zoals kruising en overerving . Het is waarschijnlijk één van de oudste filosofische ideeën dat het onmogelijk zou zijn om een vorm van leven na te bootsen . Volgens Holland bewees Von Neumann het tegendeel , één van de onontbeerlijke kenmerken van kunstmatig leven is namelijk dat het aan zelfreproductie doet . Von Neumann slaagde er in een computerprogramma te maken dat aan deze eis voldeed : hij zette eigenschappen om in cijfers en zette deze in een lijst , vervolgens liet hij de computer deze reeksen van cijfers met elkaar kruisen waardoor er nieuwe reeksen ontstonden . Door deze vorm van reproductie en recombinatie werd het mogelijk om heel snel heel veel verschillende nieuwe reeksen ( generaties ) te vormen . Aan het befaamde Santa Fe Institute waar Chris Langton werkt , vinden we ook Doyne Farmer . Volgens deze fysicus is ' leven ' een spontaan natuurverschijnsel , dit houdt in dat het automatisch gaat , dat er geen speciale interventie vereist is , het is dus een waarschijnlijkheid . Farmer wil navorsen hoe hij leven kan laten ontstaan ' vanuit de basis ' . Dat artificial life consequenties zal hebben op lange termijn weten we allemaal , maar volgens Farmer zou dit wel eens een revolutie teweeg kunnen brengen die zelfs de boekdrukkunst en de industriële revolutie in het niets doet verdwijnen . Rodney Brooks mag zeker ook niet ontbreken als we spreken over kunstmatige intelligentie . Laten we het even hebben over zijn oogappel : " Cog " . Dit is Brooks ' huidige experiment , hij wil een autonome robot bouwen die zich gedraagt als een wezen dat in de wereld leeft . Cog heeft de intelligentie van een klein kind en heeft het uiterlijk van een mens : het heeft ogen , heupen , enzovoort . Zijn brein werkt zoals dat van de mens , of zoals het brein van de mens volgens Brooks werkt : met een decentraal systeem . Cog is uitgerust met twee camera's die zich even snel kunnen bewegen als de menselijke ogen en een even groot gezichtsveld hebben , ook hij zal geleerd worden zijn nek te draaien wanneer iets buiten zijn gezichtsveld verdwijnt . Verder krijgt hij geluidssensoren mee en ook in zijn ' huid ' ( zijnde een soort plastieken omhulsel ) worden sensoren verwerkt . Hij zal worden geleerd zijn armen te gebruiken , dit houdt in dat de coördinatie tussen visuele impulsen en beweging aangeleerd wordt , dit is alvast een stap in de richting van het aanleren van moeilijkere functies zoals bijvoorbeeld het houden van het evenwicht . Alle bestaansfuncties zullen bijgevolg aanwezig zijn en het is enkel de interactie met de wereld die ons maakt tot wat we zijn . Denk maar aan het verhaal van de mier op het strand ( Herb Simon ) : de mier volgt op het strand een complexe weg om de zandkorrels te vermijden , de complexiteit zit hem niet in de mier als wel in het strand . Tot nu toe is enkel de computerversie van kunstmatig leven behandeld , er zijn echter nog andere stromingen , zo is er Steward Kauffman die werkt als bioloog aan het Santa Fe Institute . Toen Kauffman zag dat Stanley Miller er in slaagde aminozuren te vormen met behulp van gas en elektriciteit , kwam hij tot het besef dat dit het ook mogelijk maakte om enorm veel willekeurige reeksen eiwitten te maken en zo tot toegepaste moleculaire evolutie te komen ; het stelde hem in staat om nieuwe , onbestaande moleculen te vormen . Artificial Life is mede ontstaan om een beter inzicht te krijgen in de evolutie van het leven , het gedrag van cellen , enzovoort . Kauffman wil hetzelfde doen als alle bovengenoemden , alleen wil hij het in het echt proberen , hij wil moleculen met elkaar laten reageren , moleculen kunnen namelijk ook materie en energie verwerken en niet enkel informatie zoals bits die bewegen op chips , bijgevolg zou dit voor Kauffman de ultieme vorm van kunstmatig leven zijn . Sinds 1980 zijn er meer en meer mensen geïnteresseerd geraakt in kunstmatig leven , waaronder verschillende mensen uit verschillende takken van de wetenschap , vanaf dat moment is er duidelijk sprake van een explosieve ontwikkeling die , zoals iedere revolutie , ook een hoop vragen met zich meebrengt . Zo kunnen we volgens sommigen spreken van een kunst , volgens anderen is het dan weer onmogelijk om een hogere vorm van ontwikkeling te bekomen en bovenal zijn er natuurlijk nog de filosofische dilemma's die de kop op steken . 