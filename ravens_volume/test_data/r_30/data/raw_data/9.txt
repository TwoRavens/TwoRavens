ARTIFICIAL LIFE Von Neumann was de pionier in het onderzoek naar ' Artificial Life ' . Hij wilde een machine bouwen die zich automatisch kan kopiëren , net zoals een levende cel in een natuurlijk organisme . Vanuit deze gedachte richtte Erland R. Penrose een experiment in waarbij hij modellen van dezelfde vorm in elkaar liet haken zodat er een keten gevormd werd . Dit deed hij door de modellen in een installatie te zetten die snel vibreerde en zo de onderdelen met elkaar in aanraking liet komen . Wanneer een model een ander model zou tegenkomen , zouden ze dan door de vibratie ineen moeten haken . Hij ontdekte echter dat zonder een startkiem van twee reeds in elkaar gehaakte onderdelen de overige onderdelen niet in elkaar haakten . De startkiem maakte immers dat twee modellen die er deel van uitmaakten al in een goede positie stonden om de andere modellen te ' ontvangen ' en zo een lange keten te vormen . Hij maakte het experiment nog wat ingewikkelder door modellen met hefbomen samen te voegen . Bij een bepaalde combinatie zorgt het achtste model met hefboom dat wordt toegevoegd ervoor dat de complexe combinatie in twee identieke combinaties uiteenvalt . Deze twee combinaties zijn ook identiek aan de begincombinatie . Dit was een eerste vorm van kunstmatige ' celdeling ' . Volgens Chris Langton , computerwetenschapper aan het Santa Fe Institute , is ' Artificial Life ' te omschrijven als volgt : " Men probeert biologische verschijnselen na te doen aan de hand van niet-biologische materialen . " Hij geeft daarbij het voorbeeld van de Parijzenaar de Vaucason die in zijn tijd al een kunsteend kon maken . Dit was een soort van robot die kon eten en uitwerpselen kon produceren . John Holland , computerwetenschapper aan de Michigan University stelt dat het begin van ' Artificial Life ' bij Von Neumann ligt . Bij hem vinden we het cruciale kenmerk : zelfproductie . Hij ontwierp een computerprogramma waarbij men eigenschappen gaat reduceren tot cijferketens om die dan weer aan de hand van een genetisch algoritme te hercombineren . In 1987 had de eerste ' Artificial Life'-conferentie in Los Alomos plaats . Deze conferentie werd georganiseerd door Chris Langton . Hij zei zelf over deze conferentie dat ze over meer dan wetenschap ging , het ging er over nieuwe kunstvormen . Mede verantwoordelijk voor de organisatie van deze conferentie was Doyne Farmer : " De filosofie die men volgde was dat het leven spontaan is . Er zijn geen speciale interventies nodig om het op gang te brengen . Nu stelt men zich de vraag : Hoe kan men het leven laten ontstaan vanuit de basis ? " Met deze vraag in het achterhoofd gaat men op zoek naar processen . Een andere wetenschapper , Brooks , probeert in Massachussets autonome robots te creëren . Zo ontwierp hij COG , een mensachtige robot die op termijn de intelligentie van een klein kind zou moeten krijgen . In deze robot zijn camera's en sensoren verbonden met het ' brein ' . Zo zou men de robot onder andere willen leren om voorwerpen te volgen met zijn ogen terwijl hij ook in de ruimte beweegt , zoals bij het bewegen van de nek . Aan de hand van het onderzoek naar de oplossingen voor deze problemen , probeert men tegelijkertijd ook meer inzicht te krijgen in het menselijk brein . Voorafgaand aan COG ontwierp Brooks eerst nog simpele mobiele robots . Later ontwierp hij dan kunstmatige insecten zoals Hannibal . Pas nadien startte hij met de ontwikkeling van COG . COG bevat een visueel verwerkingssysteem , een verwerkingssysteem voor geluid , armen , handen en zelfs huid . Voor die huid probeert men nu een materiaal te vinden waarin men sensoren kan inbouwen om te ' voelen ' . Volgens Brooks is intelligentie " een samenspel tussen systeem en buitenwereld . Het ligt niet zozeer in het vermogen om dingen te kunnen uitrekenen . " Traditionele studies over ' Artificial Life ' gaan over evolutie , maar Brooks wil gewoon een zo goed mogelijk levend systeem maken . Hij is niet zozeer geïnteresseerd in de evolutie ervan . Langton daarentegen is wel geïnteresseerd in evolutie . Hij ontwerpt evolutiemodellen op computer . Zo kon hij met een simpel systeem vierkantjes laten voortplanten . Een ander computermodel dat hij ontwierp is het zwerm-simulatiesysteem . In een oranje veld bewegen willekeurig groene puntjes . Het oranje veld bevat verschillende roodschakeringen die een verschillende temperatuur aanduiden . De groene puntjes zoeken in dit veld de perfecte temperatuur om in te gedijen door over het veld te zwermen . Wanneer ze de ideale temperatuur tegenkomen , blijven ze op die plaats hangen . Dit model is volgens Langton zeer nuttig bij het bestuderen van evolutie . Stuart Kaufmann gaat nog een stap verder in het ontwikkelen van kunstmatig leven . Hij wil aan de hand van een aantal willekeurige DNA-strengen door transcriptie een aantal willekeurige RNA-strengen maken . Hij bestudeert ook de toegepaste moleculaire evolutie . Hij bekijkt of het mogelijk is om met moleculen te werken die in werkelijkheid nog niet bestaan . " Voor moleculaire diversiteit moet je nieuwe moleculen zoeken . Er kunnen nog ontelbare aantallen moleculen zijn die we niet kennen , maar die wel heel nuttige eigenschappen kunnen hebben , " meent Kaufmann . Hij wil moleculen elkaar laten manipuleren , net zoals bits elkaar manipuleren op chips . Door moleculen met elkaar te laten reageren kan er een heel nieuw ecosysteem ontstaan . Dit zou dan een wereld kunnen worden als de onze . Later kan je dan bijvoorbeeld ook twee ecosystemen met elkaar laten reageren en bestuderen wat de invloed van het ene systeem is op het andere . Zijn de ecosystemen vergif of voedsel voor elkaar ? Het onderzoek naar ' Artificial Life ' interesseert me zeker wel . Ik vind het enorm boeiend hoe men aan de hand van experimenten bijvoorbeeld vierkantjes kan laten voortplanten . Ook het bouwen van robots is een interessant gegeven . Mensen krijgen aan de hand van het soort onderzoek dat ervoor nodig is inzicht in de natuur . Men leert hoe natuurlijke organismen in elkaar zitten en daar zie ik grote voordelen in . Zo kan men bijvoorbeeld door het bouwen van een robotarm mensen helpen met dergelijke prothese . Het is immers de bedoeling de natuurlijke arm zo dicht mogelijk te benaderen en dat is alleen maar in het voordeel van de persoon die de prothese zal dragen . Een ander groot voordeel is dat men er misschien ooit in een heel verre toekomst toe komt om menselijke cellen na te bootsen die zich kunnen vermenigvuldigen en zelfs organen kunnen gaan vormen . Op die manier zou men organen kunnen gebruiken voor transplantaties zonder er een donor voor nodig te hebben . Dit is zeker interessant vermits er vaak een tekort is aan donoren en de wachtlijsten voor transplantaties zeer lang zijn . Het kan vele mensen hun leven redden , want vaak sterven ze terwijl ze op een orgaan aan het wachten zijn . Daarbij komt ook dat men aan de hand van het kunstmatig ontwikkelen van organen andere , vaak controversiële , methodes kan laten vallen . Het gebruiken van stamcellen om organen te creëren zal misschien niet langer nodig zijn en het klonen zou in dit opzicht ook overbodig worden . Veel mensen die bezwaren hebben tegen deze ' onethische ' methodes kunnen hun bezwaren laten vallen of ze keren naar de kunstmatige ontwikkeling van organen . Ik denk eerlijk gezegd niet dat men hiertegen veel bezwaren kan hebben . Men gaat misschien wel weer ingrijpen in de natuur , maar op deze manier gaat men geen levende organismen meer ' misbruiken ' . Men gaat de natuur een handje toesteken met kunstmatige organen en laat de ontwikkeling van de natuurlijke organismen met rust . Een nadeel van deze kunstmatige organismen kan zijn dat de natuur ze niet gaat aanvaarden . Zelfs natuurlijke donororganen worden al eens afgestoten door het lichaam omdat het gezien wordt als een vreemde indringer . Maar dit nadeel weegt natuurlijk niet op tegen de voordelen wanneer men het kan beperken . Voor alles is er uiteindelijk een oplossing en dat is het doel dat men voor ogen moet houden . In het algemeen denk ik dat de studie en ontwikkeling van ' Artificial Life ' meer voordelen oplevert dan nadelen . Daarom moedig ik de wetenschappers die er zich mee bezighouden ook aan om het onderzoek verder te zetten . 