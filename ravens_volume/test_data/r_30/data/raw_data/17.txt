Artificial Life &slash; Automatic mechanical self replication Deze film gaat over het produceren van een wereld , een " artificial life " , die zichzelf kan voort reproduceren . Het begint bij een fragment uit een experiment van Von Neuman die de replica van een kiem voorstelt die zichzelf kan splitsen . De fundamentele verschijnselen in de natuur worden mechanisch voorgesteld . Dit is het beginpunt voor het onderzoek naar het produceren van een kunstmatige wereld . Het doel is dus om leven te creëren met behulp van chemicaliën , robots , computers , ... Het is een onderzoek naar de essentie , de levenskracht van een object . Tijdens het zien van deze introductie begon ik mij al vragen te stellen bij het nut van dit onderzoek . Waarom zijn er zoveel wetenschappers geïntrigeerd door het maken van een kunstmatige wereld ? Kan dit onderzoek leiden tot bepaalde oplossingen van fundamentele problemen of is puur het amusement voor bepaalde wetenschappers ? Misschien komt het door mijn te weinig onderbouwde wetenschappelijke kennis maar voor mij was de bedoeling van al die theoriëen over " artificial life " toch niet onmiddellijk duidelijk . In de rest van de documentaire komen dus een aantal ascpecten van onderzoek naar kunstmatig leven aan bod . Door het gebruik van moeilijke , wetenschappelijke termen waar ik absoluut geen ervaring mee heb , kostte het wat moeite om al deze technieken te begrijpen . Dus probeerde ik maar te achterhalen wat het nut was van deze tak van de wetenschap . Het begon allemaal bij het eerste congres over Artificial Life in Los Alamos in 1987 . Dit was een cruciaal moment voor een aantal wetenschappers uit verschillende branches die zich vanaf dan verenigd voelden in hun zoektocht naar het kunstmatige leven . Ze waren bijzonder blij dat ze mensen hadden gevonden die allemaal hetzelfde doel hadden . Maar zoals het vaak gaan in de wetenschap besloten ze daarna toch hun eigen weg te gaan . En ze besloten om elk hun eigen manier te zoeken om te komen tot een Artificial Life . Een van deze heren die zijn eigen onderzoek startte is Mr. Brooks . Zijn doel is om autonome robots te maken . De bedoeling is dat deze robots zoveel mogelijk menselijke eigenschappen hebben . Zo is hij er al in geslaagd om de ogen robot Cog zo rap te laten bewegen als die van de mens . Een andere vraag waar Mr. Brooks zich mee bezighoudt is hoe het komt dat insecten met weinig breincapaciteit zo rap kunnen bewegen . Dit moesten zijn robots ook kunnen . Dus besloot hij om artificiële insecten te maken die deze snelheid konden evenaren . Maar met deze technieken heeft hij natuurlijk nog geen leven gecreëerd dat zichzelf kan voortplanten of autonome beslissingen kan maken . Daarom wil Mr. Brooks dat zijn robots ook in interactie staan met de buitenwereld . Hij geeft hen ook reukzin , gehoor en tastzin . Hij beweert namelijk dat de intelligentie zit in de interactie met de wereld , dus niet in de hersenen van de robot . Dit kan natuurlijk waar zijn maar moet niet vergeten dat het wel de mens is die ingeeft aan de orbot wat hij moet doen als hij iets waarneemt . Dit kan dan lijken of de robot dit vanzelf doet maar niets is minder waar . Hiervoor moet de mens deze robot volledig programmeren . Dan rijst natuurlijk de vraag of men hier dan wel over intelligent leven kan spreken of dan wel over een speeltje van de mens . Deze man mag dan heel blij zijn met dit dure speelgoed maar mij lijkt dit nonsens en er wordt vooral niemand in deze wereld mee vooruit geholpen . Of zouden deze robots beter dan de mens zijn in het stichten van wereldvrede of het redden van levens ? Chris Langton is een andere wetenschapper die in de film aan bod komt . Hij heeft het meer op computers begrepen . Hij creëerde een soort van wereld met vierkanten die zichzelf kunnen vermenigvuldigen tot in het oneindige . Ook heeft hij een systeem met puntjes die zich begeven naar een bepaalde temperatuut die bij hen past . Chris Langton vertelt enorm gefascineerd over deze elementen en hoe fantastisch het wel niet is dat zij deze beweging " uit zichzelf " maken . Maar is dit niet normaal als je dit vooraf ingeeft op welke plaats een bepaalde temperatuur ligt ? Ik ben absoluut geen kenner op dit gebied dus misschien begrijp ik er absoluut niets van owel verkoopt deze man gewoon onzin . Zoals het voorgesteld wordt in de film is het net of iedereen zo'n systeem van puntjes op zijn computer kan maken . Maar om dan te verkondigen dat dit Artificial Life is kan ik toch niet zo goed begrijpen . Chris Langton voegt er nog aan toe dat het fantastisch zou zijn om dit in werkelijkheid om te zetten terwijl ik mij zit af te vragen wat daar dan zo geweldig aan zou zijn . Wat is dat toch met die artificiële intelligentie ? Wat maakt dit onderwerp zo belangrijk dat wetenschappers er zo daar gefascineerd zijn ? Waarom is het creëren van een nieuwe wereld zo belangrijk geworden ? Hoe langer de film duurt hoe meer vragen er in mijn hoofd spelen . Een laatste wetenschapper aan het woord is Stuart Kauffman . Deze houdt zich bezig met de moleculen in onze wereld . Door DNA om te zetten in RNA en dan in eiwitten kan men geheel nieuwe moleculen bekomen . Hij noemt een getal van het aantal moleculen dat er zouden bestaan en hoe interessant het zou zijn om die met elkaar te laten reageren . Hij zou dan vooral de moleculen met goede eigenschappen laten reageren met elkaar en zo een nieuwe wereld creëren . Volgens de wetenschapper creëren we , door moleculen te produceren , diversiteit en zo verkrijgen we veel informatie . Plots krijg ik een beetje hoop . Dit lijkt mij een van de meest logische methodes om écht tot een intelligent leven te komen . Het klinkt ook allemaal zo duidelijk . Met deze informatie kan men misschien echt iets bereiken dat goed is voor de samenleving . Of misschien kan dit nog nuttig gebruikt worden in de medische wereld , of ... Maar dan volgt het antwoord van Stuart Kauffman op de vraag wat hij hier dan mee kan verwezelijken . Door zelf een wereld te maken kan men zien hoe deze moleculen evoluëren . Dit zou dan goed zijn voor de ontplooiing in onze eigen samenleving . Het artificiële leven zou dan als voorbeeld staan voor het échte leven . Stuart Kauffman geeft mij geen concrete informatie over wat er zou kunnen verbeteren in onze samenleving maar stelt eenvoudigweg dat het op één of andere manier wel goed zou zijn . Geen duidelijke oplossingen , geen expliciete doelen , gewoon maar spelen met de middelen waarover de wetenschap vandaag beschikt . Deze film brengt mij dus gewoon terug naar af . Ik , als leek , had gehoopt inzicht te krijgen in een nieuwe wetenschap die misschien op één of andere manier nuttig zou kunnen zijn . Maar geen van deze wetenschappers kon mij overtuigen . Ofwel komt dit door mijn gebrekkige kennis van zaken . Dan had een iets duidelijkere voorstelling mij misschien tot een heel ander inzicht doen komen . Ofwel toont dit gewoon aan dat er in de wetenschap veel onnuttig werkt wordt gedaan en is de zoektocht naar artificiële intelligentie gewoon een zoektocht naar maar meer wetenschappelijke snufjes voor mannen die als kleine jongens niet zonder hun speelgoed kunnen . Ik kan dus alleen maar hopen dat deze wetenschap wel degelijk ergens toe leidt en dat er ergens mensen zijn die erdoor geholpen kunnen worden . 