Artificiële intelligentie In de documentaire zien we hoe de wiskundige Von Neumann werkt aan een machine die zichzelf automatisch kan kopiëren . De triplex eenheden hebben vier haakjes die aan elkaar grijpen . Zo vormen ze een stabielere leefgroep . Von Neumann heeft een model gebouwd dat bestaat uit drie delen met een draaipunt in het midden . De beweging wordt uitgevoerd in perfecte replica's van de kiem . Je kan het vergelijken met een nieuw kind en een moeder . Het model heeft twee hefbomen die zijdelings met elkaar verbonden worden . De twee met elkaar verbonden eenheden worden samengevoegd met een derde eenheid die stabiel is en niet uiteen valt . Wanneer je dit model , dat nu bestaat uit drie eenheden , verbindt met een vierde eenheid valt het in het midden uiteen . Je bekomt zo twee modellen die elk bestaan uit twee eenheden . Zijdelings verbonden eenheden kunnen heel complex worden . Als je zeven eenheden op deze manier verbindt , is het model stabiel , maar wanneer er acht eenheden zijn , komt het weer in het midden los . Men kan modellen samenvoegen . Deze modellen bestaande uit triplex eenheden zijn ondertussen vervangen door de computer . Men probeert de " Survival of the fittest " na te maken . In het volgende deel van de documentaire gaat men dieper in op " Artificial life " . Men gaat op zoek naar de fundamenten van leven en intelligentie . Kunstmatig leven is iets dat gemaakt wordt door de mens . Sommige onderzoekers houden zich bezig met het synthetiseren en herscheppen van biologische processen met behulp van computers en chemicaliën . Zo gaat men verschillende elementen samenbrengen om tot iets te komen . Dit onderzoek is al lang bezig . Al eeuwen is men bezig met het reproduceren van de essentie die de levenskracht bepaalt . Zo heeft men in de 18 e eeuw een kunsteend gemaakt met beweegbare vleugels . Deze eend is heel levensecht , ze kan eten , voedsel verteren . Een ander voorbeeld dateert uit de jaren ' 60 . Men is toen gestart met een onderzoek naar een methode om een computer zelf te laten zoeken naar een oplossing . Sinds de jaren '50 bouwt de grootste wiskundige van de eeuw , Von Neumann , aan een machine die zichzelf kan reproduceren . Daarvoor zijn diagrammen nodig tot in het oneindige . Een cruciaal kenmerk is zelfreproductie . Sinds de jaren '60 probeert men via genetische en rationele selectieprocessen problemen op te lossen door middel van natuurlijke selectie . Dit alles leidt tot een complex orgaan vergelijkbaar met een oog . De bedoeling is problemen op te lossen die men niet rechtstreeks kan aanpakken . Voor de computer gaat men een aantal kenmerken reduceren tot een reeks getallen die men een bepaalde waarde toekent . Uiteindelijk bekomt men twee strengen of ketens . De kunst is eigenschappen te selecteren voor de computer en van daaruit genetische algoritmen te kopiëren . Sinds de jaren '80 is men genetisch algoritmen gaan gebruiken . Sindsdien zijn ze explosief ontwikkeld . Op een congres over kunstmatig leven zijn veel mensen , die zich in deze materie verdiepen , samengekomen . Het was een workshop waar zo'n 150 mensen uit de hele wereld aanwezig waren . In het begin dachten deze mensen dat hun ideeën gek waren , maar op dit congres konden ze hun kennis en ideeën eindelijk met anderen delen . Een fysicus besprak de filosofie over artificieel leven . Het leven lijkt spontaan te gebeuren , er is geen speciale interventie voor nodig en is niet het resultaat van een reeks toevalligheden . De vraag die men zich stelt is hoe men leven kan laten ontstaan ' vanuit de basis ' . Een grotere filosofische kwestie zoekt naar de betekenis in termen van de vraag wat we zijn . Er zijn veel socio-politieke gevolgen . In het Massechussetts Institute of Technology in de Verenigde Staten werkt Brooks aan de constructie van autonome robots . Hij toont een gesimuleerde landing op de maan van een robot in een maanlander . De robot wordt wakker en wil eruit . Zijn benen ontvouwen zich en met een schep neemt hij bodemmonsters . Een robot waaraan hij aan het werken is , draagt de naam " Cog " . Het is een mensachtige robot met het intelligentiepeil van een klein kind . De Cog kan zijn nek en ogen draaien . Deze robot is via de wervelkolom verbonden met een computer . Wat er zo speciaal aan is , is dat hij zijn ogen kan bewegen en tegelijkertijd zijn nek meebeweegt om zoveel mogelijk te kunnen zien . Het is vergelijkbaar met de natuurlijke beweging van de mens . De bedoeling is dat de Cog in de toekomst met zijn armen dingen kan maken . Daarvoor moet hij eerst leren objecten aan te raken , vervolgens zijn twee armen samenvoegen en het voorwerp vastnemen . Zijn hersenen bevat veel verwerkingselementen die verbonden zijn . Het is vergelijkbaar met het menselijk brein . Hoe begin je aan het construeren van een dergelijke robot ? Vaak maakt men eerst artificiële insecten . Zoals " Hannibal " hebben veel van deze robots een gedecentraliseerd besturingssysteem zoals echte insecten . Ze kunnen hun poten afzonderlijk opheffen en verliezen toch hun evenwicht niet als ze een obstakel tegenkomen . Men werkt ondertussen ook nog aan andere onderdelen voor de Cog zoals aan een drievingerig hand en een prototype van geluidsverwerking . Dit laatste zou in staat moeten zijn geluiden te herkennen zoals het geluid van een dichtslaande deur . Daarnaast werkt men ook aan een ellebooggewricht , een prototype van het hoofd en een huid . De huid moet een omhulsel zijn van het hele lichaam met sensoren . Op deze manier heeft de robot ook een taszin en gevoel met de wereld . Zo kan hij objecten en bewegingen merken . Ook temperatuursensoren zijn noodzakelijk voor alle bestaansfuncties . Volgens een hypothese hangt de wisselwerking met de buitenwereld nauw samen met intelligentie . Het doel is dan ook een zeer complex kunstmatig leven te bouwen . Niet zozeer de evolutie tot een complex systeem is interessant , maar het streven naar dat wat het beste te maken is . Het beste systeem is natuurlijk de mens . Op een computerscherm zien we de werking van evolutieprocessen . Evolutionaire algoritmen zijn richtbaar is een kunstmatige , tweedimensionale wereld . Er is een groot vlak zichtbaar met ruitjes die een verschillende kleur kunnen weergeven . In een formeel gedefinieerd universum gaat men regels opstellen om zo in die wereld structuur aan te brengen . De machine begint daar dan een kopie van te maken . De gekleurde ruitjes vormen een vierkant die elk een structuur krijgen . Deze ruitjes gaan groeien en vormen zo nieuwe vierkantjes totdat er geen ruimte meer is voor meer vierkantjes . Zo construeert men het vermogen van levende organismes om zich voort te planten . We zien ook een zwart veld met groene puntjes met op de achtergrond verschillende rode kleuren . Rood geeft een indicatie van een warme zone , zwart een koude . De groene puntjes gaan zoeken naar de ideale omgeving . Op deze manier kan men het dynamisch verloop van de evolutie bestuderen . Kauffman gaat deze technieken gebruiken om willekeurige DNA-strengen te maken . Met behulp van een complex systeem kan men van willekeurige eiwitten complexe eiwitten maken . Dit is een toegepaste moleculaire revolutie . Op deze manier kan men totaal nieuwe moleculen maken . Het leven is nog maar voor een fractie benut . Men kan met deze methode gigantisch veel moleculen maken die nog niet bestaan . Deze moleculen kunnen dienen voor het produceren van nieuwe medicijnen , nieuwe machines , materialen , chemische diversiteit . Bij het onderzoek naar het ontstaan en de evolutie van het leven moet men het gedrag van cellen en van groepen moleculen bestuderen . Hier gebeurt dat in computers met de zogenaamde chips . Zo gaat men op zoek naar moleculen . De bedoeling van ' artificial life ' is informatie te transporteren om zo verzamelingen moleculen aan te kunnen maken . Het is een studie van het gedrag van een verzameling moleculen . Moleculen die zichzelf kunnen voortplanten tot een nieuwe evolutie . Bijgevolg kan men zelf een ecosysteem gaan maken . Men gaat ook kijken hoe gemeenschappen in elkaar zitten , de wereld waarin organismen hun weg zoeken . In een diepere zin wil men zich bezighouden met het ontplooien van de beschaving . Persoonlijk vind ik het bewonderenswaardig wat deze geleerden al bereikt hebben . De complexe algoritmen zijn zeer nuttig voor het gebruik van computers . Ze zijn onmisbaar geworden . Wat ze tonen in deze documentaire lijkt vanzelfsprekend , wat het niet is . De bouw van robots is zeker nuttig , maar een robot die kan denken als een mens lijkt me toch wat overdreven . De bouw van een dergelijke complexe robot , zoals de Cog , vind ik een bijna onrealiseerbaar doel . Men wil de mens nastreven . Deze documentaire heeft dingen laten zien waar bepaalde geleerde mensen zich mee bezighouden en waar ik me totaal niet van bewust was . Het begrip ' artificieel leven ' was me ook niet zo goed bekend , maar daar heeft deze documentaire dus een beetje verandering in gebracht . 