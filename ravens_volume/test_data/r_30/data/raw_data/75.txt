ARTIFICIËLE INTELLIGENTIE De documentaire Artificial Life gaat over artificiële intelligentie . Eerst wordt er een experiment getoond dat wil bewijzen dat machines zichzelf kunnen kopiëren . Von Neumann , een wiskundige die geboren is in 1905 , is de uitvoerder van dit experiment . Uit dit experiment blijkt dat machines zichzelf kunnen kopiëren op voorwaarde dat het genoeg onderdelen heeft . Hier volgt een beschrijving van het experiment Penrose . Men observeert een vierhoekig onderdeel van een machine . Aan elke hoek van dat onderdeel hangt een haakje . Men ziet dat die haakjes niet in elkaar grijpen . Dan zet men twee onderdelen die allebei 4 hefbomen hebben naast elkaar en de onderdelen grijpen zich aan elkaar vast . Men zet er een derde onderdeel naast en ook dit onderdeel grijpt zich vast aan hetgeen ernaast . Wanneer er een vierde wordt aangesloten , splitst het geheel zich in twee . Dit fenomeen kan vergeleken worden met natuurlijke selectie en nabootsing . Tegenwoordig kan men met behulp van de computer ' the survival of the fittest ' namaken . Bij het bestuderen van het artificiële leven gaat men op zoek naar de fundamenten van leven en intelligentie . We zien beelden van een vergadering in het Santa Fe institute . Kunstmatig leven is leven dat niet door de natuur maar door de mens gecreëerd is . Dit gebeurt met behulp van computers en robots . Het onderzoek op dit gebied is al eeuwen bezig . In de 18 e eeuw bijvoorbeeld heeft de Vaucannon een artificiële eend gemaakt die kon eten en naar het toilet kon gaan . De eend leek echt , maar het was een machine . In de film wordt een zekere Holland geïnterviewd . Hij zegt dat Von Neumann in de jaren '50 bewezen had dat een machine zich kan reproduceren via genetische en natuurlijke selectie . Zo kan men bijvoorbeeld een ogen creëren via natuurlijke selectie . Via computers reduceert men alle kenmerken tot nummers waardoor men een lijst met alle kenmerken bekomt . Dan kruist men twee ketens die splitsen en zo twee andere ketens vormen . En dit proces kan voortgaan tot in het oneindige . In de jaren '80 begonnen ook anderen onderzoek op dit gebied te doen . Daarom heeft een zekere Chris in Los Alamos een congres georganiseerd om alle experts , zoals biologen bijvoorbeeld , op dit vlak te verenigen . Zo ontstond een echte beweging . Voor dit congres dachten al deze deelnemers dat ze de enigen waren die zich hiermee bezighielden en vreesden ze als naïef beschouwd te worden . Farmer heeft dit congres mee opgericht . Hij houdt zich bezig met de chaostheorie en heeft een eigen taalgebruik . Farmer heeft een filosofie over het artificiële leven bedacht . Volgens hem is het leven een spontaan natuurlijk verschijnsel dat niet is veroorzaakt door een god of door waarschijnlijke toevallen . Zijn filosofie werpt een licht op wie of wat we zijn . Farmer beweert dat het onderzoek over artificieel leven grote sociale en politieke gevolgen zal hebben . Er zijn vele stromingen in het onderzoeksgebied van het artificiële leven . Andere belangrijke namen in verband met het onderzoek over artificieel leven zijn Beuninck en Brooks . Vervolgens laat men in de documentaire een interview met Brooks zien . Brooks en zijn medewerkers houden zich bezig met het creëren van robots . Ze gebruiken deze robots onder meer als ruimtewerktuig . Zo hebben ze een robot een landing op de maan laten maken . Gog is een mensachtige robot die de intelligentie van een kind heeft . Hij heeft een nek , een hoofd , ogen , ... . Zijn ogen kunnen wel niet zo snel bewegen als die van mensen . Men leert de robot bewegingen zoals iets grijpen met zijn armen . Zo kunnen ze ontdekken hoe het menselijk brein werkt en kunnen ze hypothesen over verschillende soorten van intelligentie testen . Om de robots te creëren , kijkt men naar insecten . Insecten kunnen immers snel bewegen ondanks het feit dat ze klein zijn . Daarom maakt men dus artificiële insecten . Een voorbeeld van zo'n artificieel insect is Hannibal . De robot heeft armen , ellebooggewrichten en een huid . Zijn hele lichaam is bedekt met een huid in plastic . In de huid bevinden zich diverse materialen en sensoren voor de tastzin . Er zitten ook temperatuursensoren in zodat de robot voelt wat er in zijn lichaam gebeurt . De robot kan zo zien en voelen . Hij heeft ook kabels die over zijn rug naar zijn brein lopen . Simon vergelijkt het onderzoek over artificieel leven met een mier . Een mier moet een ingewikkelde weg afleggen om alle zandheuvels te ontwijken . Een oplossing zou zijn de zandheuvels te verwijderen . Zo zit dus het probleem in de wereld en niet in de mier . Met deze vergelijking wordt aangetoond dat ook bij de mens het probleem niet in hem zit maar in de wereld . De interviewer vraagt aan Brooks wat de relatie tussen het maken van deze robots en artificieel leven is . Hij antwoordt dat niet de evolutie interessant is , maar hoe deze robots zelf te bouwen . Ze proberen iets te maken dat op de mens lijkt . Een andere geïnterviewde heet Langton . Langton was oorspronkelijk arts . Nu bestudeert hij het evolutieproces via algoritmen op de computer . Op het scherm bevinden zich twee kunstmatige werelden . Zo'n wereld is een groot vlak met ruitjes . Hij kopieert en splitst de algoritmen die dan apart dit proces verder zetten . Bij overbevolking sterven er af . Zo zien we de complexiteit van de interactie tussen de organismen . Deze complexiteit wordt zwerm- en simulatiesysteem genoemd . Het veld is een veld met verschillende temperaturen . De kleur rood geeft de warme temperaturen aan , zwart de koude . De groene puntjes zoeken ideale temperaturen en gaan er naar toe . De onderzoekers veranderen de temperaturen waardoor de groene puntjes weer vluchten . Zo kan men het dynamisch verloop van de evolutie bestuderen . De laatste geïnterviewde heet Kaufmann . Hij vertelt dat Miller in de jaren '50 water en stoffen mengde en er dan elektriciteit doorheen liet stromen . Daardoor daalde het kopiëren van de organismen . Miller wou nieuwe moleculen creëren voor de geneeskunde . Hij had ontdekt dat het aantal bestaande eiwitten 10 tot de 60 e was en hij had dit getal kunnen laten oplopen tot 20 tot de 100 e . Zo bewees hij door dit onderzoek naar kunstmatig leven - over het ontstaan en de evolutie van het leven - dat het leven nog veel meer kan maken en dat chemische systemen zich kunnen voortplanten . Er is wel een probleem . Materie en energie kunnen niet gebruikt worden met de computer . Kaufmann wijst er op dat er slechts een geschiedenis van 4 miljard jaar is . Hij heeft bedacht twee systemen te maken . Het éne is vergif ; het bevat giftige moleculen waardoor het kan vernietigen . Het andere is voedsel en bevat delen voor de andere systemen . Er zijn onder meer ook coevolutionaire systemen en nieuwe ecosystemen . Kaufmann besluit dat er maar één wereld is en dat we ons vooral moeten bezighouden met de vraag hoe deze gemeenschappen kunnen samenleven . Het onderzoek in verband met artificieel leven is interessant . Het is geweldig dat mensen zelf wezens die automatisch bewegen , zoals robots , kunnen creëeren . Maar het uitschakelen van de natuur vind ik dan weer te hoog gegrepen . De mens is tot veel in staat , maar dit heeft hij te danken aan de natuur die hem heeft gemaakt en dus machtiger is dan hem . Om deze reden moet de mens inzien dat hij ondergeschikt is aan de natuur en dus nooit in staat zal zijn tot hetzelfde als de natuur , dat wil zeggen zelf mensen creëren . 