Het kunstmatige leven De documentaire ' Artificial Life ' geeft de evolutie van het beginstadium van het onderzoek naar kunstmatig leven naar de definitieve doorbraak . De belangrijkste onderzoekers en hun methoden komen worden besproken . Maar allereerst dient het begrip ' artificiële intelligentie ' verklaard te worden . De film laat een wetenschapper aan bod die het begrip ' artificial ' definieert als datgene wat kunstmatig is , gemaakt door de mens en niet door de natuur . De onderzoekers in de branche van de artificiële intelligentie herscheppen biologische verschijnselen in niet-biologische middelen , computers bijvoorbeeld . Ze brengen verschillende elementen samen die zich dan als een biologisch organisme gaan gedragen . Het congres ' Los Alomos ' , georganiseerd door Don Farmer in de jaren ' 80 , luidde het begin in van het succes van de wetenschap met betrekking tot artificiële intelligentie . Honderdvijftig wetenschappers uit verschillende disciplines ontmoeten elkaar op deze vruchtbare bijeenkomst . Op dit congres werd voor het eerst geformuleerd wat het idee ' artificieel leven ' juist inhoudt . Voor de definitieve doorbraak en explosieve groei in 1987 was er echter al interesse voor kunstmatige intelligentie . De wiskundige Von Neumann is een pionier in dit vak . Hij vroeg zich af of er een machine bestaat die zich automatisch kan kopiëren . Om dit te achterhalen , bestudeerde Von Neumann of de levende cel die met zijn genetische duplicatie zichzelf kan reproduceren . Het model van Kenrose biedt een antwoord . Deze onderzoeker analyseert de fundamentele verschijnselen van het menselijke leven en komt tot een model . ' Blokjes ' worden aan elkaar gekoppeld d.m.v. een vijs . De zijdelings verbonden eenheden vormen een eenheid . John Holland stelt dat de ontdekking van Von Neumann het begin is van de ontwikkelingen in de sector die onderzoek doet naar kunstmatig leven . Neumanns concept maakt immers reproductie mogelijk . Holland creëerde in de jaren '60 een computerprogramma naar aanleiding van Neumanns ontdekking . Hij stelde een lijst met kenmerken op die hij naar cijferketens omvormde . Deze ketens gaf hij in in de computer waarna hij twee cijferketens kruist zodat er een nieuwe reeks van cijfers ontstaat . Met de werkwijze van Holland kan je algoritmes maken en tienduizenden reeksen genereren in enkele minuten . Kort na de ontdekking gebeurde er evenwel niets met deze cijferreeksen . In de jaren '80 gaat men echter genetische algoritmes algemener gebruiken en verspreiden . Sinds de ontdekkingen van Von Neumann en Holland zijn er grote veranderingen opgetreden . Vele nieuwe gezichten deden hun intrede . Een bekende wetenschapper in het artificieel levendiscours is de Amerikaan Brooks . Hij ontwerpt autonome robots die in de wereld leven staan als natuurlijke wezens . De menselijke robot ' Cog ' , die je in afmetingen kan vergelijken met een kind , kreeg een zo menselijk mogelijke gedaante aangemeten . Cog is uitgerust met sensoren en camera's die verbonden zijn met zijn brein . De robot is in staat voorwerpen te volgen met zijn ogen . Op het moment dat men Brooks interviewde , probeerde hij de handoogcoördinatie van de robot te bewerkstelligen . Wanneer men in deze opzet slaagt , zal de Cog in staat zijn tot symmetrie die voor hogere concepten gebruikt kan worden . Cog zal ook een geluidsherkenner ingebouwd krijgen . Bovendien wordt hem een ' huid ' aangemeten met sensoren die de tastzin mogelijk maken . Cog zal dus kunnen zien , horen en voelen . Brooks stelt dat de interactie tussen systeem en fysieke wereld primeert voor de mens . Daarom bouwt hij ook een robot Cog die in interactie staat met de wereld . Brooks bouwt dus een complex , kunstmatige ' leven ' . Doel van dit alles is het menselijke brein onderzoeken om te inspecteren of het een bepaald rooster van intelligentie bevat . De onderzoeker Langton boort nog een ander wetenschapsdomein aan . Hij plaatst evolutionaire algoritmen in computer met als resultaat verschillende hokjes die zich in verschillende toestanden bevinden . De vakjes gaan in een lus bewegen en groeien aan . Er ontstaan exacte kopieën van de hokjes . Langton toont aan dat het vermogen van levende organismen om zich voort te planten gemakkelijk voor te brengen is op computers . Verder onderzoekt Langton de complexiteit van organismen in interactie : dit is het zogenaamde ' zwerm-simulatiesysteem ' . Dat houdt in dat een zwerm voorwerpen op elkaar reageren . Bij Langton houdt dat concreet in dat de groene stippen op het scherm zoeken naar de ideale temperatuur . De onderzoeker bestudeert het dynamische verloop van de evolutie van de stippen . Een laatste geïnterviewde wetenschapper spreekt over het opbouwen van complexe moleculen en chemische systemen . De onderzoeker in kwestie creëert eiwitten die nooit hebben bestaan ; voor het leven zijn er immers een deel van de moleculen ontdekt . Andere eiwitten met goede eigenschappen gebruikt worden bij artificieel leven . De nieuwe moleculen maken het mogelijk dat modellen en theorieën opgesteld kunnen worden over het ontstaan en de evolutie van het menselijke leven . Daarnaast kan het onderzoek gebruikt worden voor het opbouwen van nieuwe ecosystemen en het ontdekken van hoe co-evolutionaire gemeenschappen ontstaan . Dit alles is wetenschappelijk interessant en daarenboven kan men analyseren hoe de wereld zich ontplooit . Het kan in onze tijden belangrijk zijn om te ontdekken wat de onderliggende principes van maatschappijen zijn . Bovenstaand korte overzicht schetst een ruw beeld van de belangrijkste tendenzen in het wetenschapsdomein van de artificiële intelligentie . Uit dit beeld kunnen we een aantal opmerkingen formuleren . De onderzoekers in kwestie overtuigden me van hun wetenschappelijke kennis , maar konden hun motivatie voor dat onderzoek niet voldoende verklaren . De onderzoekers verzekeren er ons van dat het in het belang van ons allen ( en de natie ) is dat we inzicht hebben in artificiële intelligentie d.m.v. computers . Precieze beweegredenen worden echter niet duidelijk . Bovendien worden de economische en sociale impact van deze wetenschap onvoldoende behandeld . Wanneer de menselijke intelligentie dreigt benaderd te worden door artificiële intelligentie , is dit niet mis voor de ethiek en het identiteitsbesef van de mens . Ook economisch gezien zijn de gevolgen niet mals . Een verregaande automatisering d.m.v. robots , wat minder arbeidsplaatsen verzekert , is het resultaat . Een nieuwe markt wordt aangeboord voor de afzet van dure technologie ... De hierboven beschreven en mogelijke verstrekkende gevolgen van de opkomst van de artificiële intelligentie , moeten in goede banen worden geleid . De wetgeving moet op een bepaalde wijze worden opgesteld zodat mensen beschermd worden tegen de kunstmatige intelligentie . Idealiter bestemmen overheden het gebruik van deze wetenschap enkel voor onderzoek naar inzicht in de menselijke geest en de maatschappij . Gebruik van artificiële intelligentie voor economische doeleinden moet vermeden worden om misbruik ervan te voorkomen . Dat het onderwerp bovendien niet vanzelfsprekend is voor de modale burger , lijken de voorstanders van artificiële intelligentie zich niet altijd te realiseren . Veel mensen zijn tenslotte , ondanks de hevige opkomst van automatisering en van het internet , nog steeds computeranalfabeet en kunnen hooguit een tekstverwerker gebruiken . Van de wetenschappelijke verantwoording over hun onderzoek begrijpen ze niets . De wetenschap is dus niet toegankelijk voor iedereen . Ondertussen wordt er wel van de daken geschreeuwd dat het onderzoek voor allen van ons van betekenis is . Bewustwording bij ' de man in de straat ' is een verantwoordelijkheid die elke onderzoeker in artifiële intelligentie zich moet toe-eigenen . Het is aan te raden dat indien het belang van de artificiële intelligentie toeneemt , de bevolking ingelicht wordt over de mogelijke veranderingen die teweeg gebracht zullen worden . Men kan zich bij zulke complexe zaken niet steevast laten leiden door nog aan te boren markten en al klinkende dollars . De overheden en de wetenschapsbranche staan voor een zware , toekomstige taak . Men moet goed beseffen dat er met deze vernieuwingen op wetenschapsgebied niet geknoeid mag worden . Het is allesbepalend voor onze toekomst . 