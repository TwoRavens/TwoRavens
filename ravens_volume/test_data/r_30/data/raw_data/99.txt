A.I : Artificial Intelligence Alvorens aan mijn - waarschijnlijk ontzettend spannende - paper te beginnen betreffende de film over artificiële intelligentie , zou het misschien niet slecht zijn om te vertellen wat artificiële intelligentie ( A.I. ) juist inhoudt . Volgens mijn trouwe metgezel Wikipedia is het het volgende : de wetenschap die zich bezighoudt met het creëren van een artefact dat een vorm van intelligentie vertoont . Volgens mij is het een tak van de wetenschap die verzot is op robots en packman-achtige computerprogramma's . Wie er in deze kwestie gelijk heeft laat ik onbeslist , maar wel zal ik beide visies uitvoerig bespreken . De eerste visie aan de hand van de film en de tweede visie aan de hand van niets anders dan mijn eigen mening . Al moet ik wel even duidelijk maken dat de wetenschappelijke visies en bedenkingen die in deze documentaire aan bod komen in mijn oren allemaal in het Chinees werden uitgelegd , maar het zou ook het gevolg kunnen zijn van mijn gebrek aan een wetenschappelijke frequentie in mijn hoofd waardoor alles wat met wetenschappen te maken heeft niet tot verstaanbare woorden word omgezet . Dit zal natuurlijk mijn mening wel lichtjes beïnvloeden . Maar ik zal mijn best doen , en wie weet krijg ik nog wel een openbaring waardoor het mij ineens allemaal veel duidelijker wordt . Het begin van kunstmatige intelligentie , of toch in ieder geval de documentaire daarover , begon met de Hongaars-Amerikaanse wiskundige John von Neumann . Hij was de eerste die erin slaagde een machine te bouwen die zichzelf kon reproduceren . Hierdoor bleek dat natuurlijke selectie kan nagebootst worden met machines . Hij staat vooral bekend omwille van de Von Neumann-architectuur . Het is de computerarchitectuur die hij heeft ontworpen nog voor de eerste moderne computers ten tonele verschenen . De volgende belangrijke figuur waar we kennis mee maken is een man die er anders over dacht : Roger Penrose . Hij is juist een sterke tegenstander van de theorie dat een sterke artificiële intelligentie mogelijk zou zijn . Het geloof in kunstmatige intelligentie heeft dus bij wijze van spreken zijn fundamentalisten en zijn ketters , maar op welke geloofsvragen probeert ze dan een antwoord te geven ? De belangrijkste vraag is waarschijnlijk de vraag die velen onderzoekers zich over de jaren hebben gesteld : Wat zou er zich naast de fauna en de flora als biologisch organisme kunnen gedragen ? Gelukkig voor de onderzoekers bleken dat er wel een aantal dingen waren die zich zo kunnen gedragen . Een paar voorbeelden : computerprogramma's , nummerreeksen , maar ook bepaalde genetische processen . Het leukste voorbeeld , naar mijn mening toch in ieder geval , is de mechanische eend van een zekere Jaques wiens achternaam ik onmogelijk nog uit mijn notities kan identificeren . Nu ze antwoorden de gevonden hadden konden ze daar mee gaan spelen , wat zeg ik nu , serieus werk verrichten natuurlijk . In het geval van de nummerreeksen bijvoorbeeld , ze werden gekruist tot 2 nieuwe ketens en zo kon men er een genetisch algoritme uithalen waarmee men hele generaties kon kweken . Maar ondanks deze successen zou het nog tot de jaren '80 van de vorige eeuw duren voor er echt veel aandacht geschonken zou worden aan artificiële intelligentie . Men begon in die tijd met workshops over A.I. met gastsprekers in veel te foute T-shirts , maar dit volledig terzijde natuurlijk . Men begon zich ook filosofische vragen te stellen over het onderwerp . Doyne Farmer , een Amerikaanse fysicus , dacht hierover het volgende : " Het leven is een spontaan , natuurlijk proces . Hoe kunnen we dan leven laten ontstaan uit een basis ? Wat betekent zoiets voor ons en wat we zijn ? Dat is nog eens iets om over na te denken nietwaar ? Maar genoeg over de filosofische problemen in deze wereld , over naar een veel leuker onderwerp , namelijk robotten . Rodney Brooks , momenteel directeur van het MIT Computer Science and Artificial Intelligence Laboratory , houdt zich vooral bezig met het uitvinden en verbeteren van robotten . In de documentaire maken we kennis met één van zijn creaties , namelijk Cog , de robot met een brein . Brooks en zijn team hebben geprobeerd zo veel mogelijk menselijke eigenschappen over te brengen op de robot . Op het moment van de film waren ze nog druk bezig met Cog's ogen te laten coördineren met zijn handen , zodat de robot de zintuiglijke verbeelding van symmetrie geopenbaard zou worden . Naast menselijke robotten - androïden als het mij nog goed herinner uit mijn Star Wars-periode - maken ze in het lab ook kunstmatige insecten . Deze mechanische diertjes zijn in staat om obstakels waar te nemen dankzij sensoren over heel hun lichaam . Naast sensoren voor het detecteren van obstakels , hebben ze eigenlijk voor alles bestaansfuncties sensoren . Chris Linton daarentegen houdt het allemaal wat abstracter . Hij focust zich op evolutionaire algoritmen . Ondanks de ingewikkelde naam is het voorbeeld vrij simpel . We krijgen een lust met een staart te zien die een beetje zoals het spelletje Snake altijd maar langer wordt . Uiteindelijk zal de lus een exacte kopie van zichzelf hebben gemaakt . De laatste twee wetenschappers die aan het woord komen houden zich beiden bezig met moleculen . De eerste is een Amerikaanse chemicus , genaamd Stanley Miller . Hij weet ons te vertellen dat we door elektriciteit door gassen en vloeistoffen te laten gaan , we nieuwe moleculen kunnen creëren . De laatste die aan het woord komt is Manfred Eigen , een Duitse biofysicus . Hij is er van overtuigd dat het leven slechts een klein deel van de bestaande moleculen heeft bestudeert . Eigen wil daarom zoek naar nieuwe moleculen met andere functies . Als hij chemicaliën zou kunnen produceren die zichzelf voortplanten , zou dit volgens hem de ultieme versie van artificiële intelligentie zijn . Dit zou leiden tot een nieuwe evolutie , waardoor we kunnen zien hoe gemeenschappen ontstaan en hoe deze organismen een wereld zouden bouwen met andere organismen . En nu zijn we bij de allerlaatste spreker van vandaag aangekomen , namelijk ikzelf . Zoals ik al eerder heel eerlijk bekend heb , is wetenschap niet echt aan mij besteed . Natuurlijk geniet ik net zoals zo veel mensen van alle voordelen die de wetenschap ons biedt , maar de ware kern achter alle uitvindingen begrijpen gaat me toch te ver . Het is voor mij allemaal net iets te abstract , zelfs robotten die je kan zien en aanraken , die realistisch en haast menselijk zijn , hebben toch nog altijd veel dat ik niet kan begrijpen . Ze zitten zo ingenieus in elkaar , dat het bijna eng wordt . En om eerlijk te zijn , soms vind ik ze ook echt wel eng . Want wat ik mij begon af te vragen bij het zien van deze film was het volgende : er wordt door Rodney Brooks gezegd dat de hersenen van een mens geen centrum hebben . Als ik het goed begrijp wil hij dus zeggen dat robotten in hun uiteindelijke vorm : voelend en waarnemend , en misschien zelfs denkend , bijna gelijk gesteld kunnen worden aan mensen . Wat dan als ooit de robotten te goed ontwikkeld raken , dat ze door alle informatie die ze door hun chips ingepompt krijgen , een soort über-androïden worden , of zelfs nog viezer über-cyborgs ? Maar laten we hopen dat ik te veel Science Fiction heb gelezen , en we in het jaar 3500 nog altijd in vrede leven met de robotten en de elektronische insecten niet te vergeten natuurlijk . Een tweede probleem , naast de typische doemgedachte als het om robotten gaat , is dat het in mijn ogen hier niet echt om bepaald praktische wetenschap gaat . Begrijp me niet verkeerd , ik vind het ontzettend inventief wat deze wetenschappers allemaal weten te bereiken , maar wat is het nut hiervan voor de mens ? Zoals ik al eerder zei , ik geniet van de voordelen die de wetenschap mij biedt , maar het gaat voor mij zelfs nog een stap verder , wetenschap moet nuttig zijn . Ik ga niet beweren dat ik altijd met levensbelangrijke zaken bezig ben , maar ik verdien ook nog geen geld met wat ik doe . De regering investeert waarschijnlijk zo veel geld in het A.I.-onderzoek , zou het dan niet beter zijn om geld te investeren in zaken die de mens vooruit helpen , zoals een geneesmiddel voor kanker om nu maar een typisch voorbeeld te geven . Maar langs de andere kant , misschien blijkt ooit dat het onderzoeken van nieuwe moleculen daar juist de oplossing voor biedt . 