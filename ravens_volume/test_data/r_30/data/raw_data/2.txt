Artificiële Intelligentie Een documentaire uit de jaren '80 De documentaire start met de vraagstelling wat artificiële intelligentie precies is . Er wordt een vergelijking gemaakt met triplex blokken . De basis van leven is voortplanting en dat is dus ook de basisvereiste om te spreken van AI . Een programma dat in staat is zichzelf te reproduceren of samen te gaan met een ander programma kan intelligent zijn . Hierbij speelt de survival of the fittest een grote rol . Het kenmerkende aan Artificiële Intelligentie is dat er iets biologisch geschept wordt door de mens in plaats van door de natuur . Vervolgens wordt er iets biologisch gemaakt door middel van iets niet biologisch . Het is echter niet zo simpel als het lijkt . Een machine die zichzelf reproduceert is verre toekomstmuziek , of onmogelijk . Wat wel kan , is dat een programma met een lijst van kenmerken , die kenmerken laat kruisen en zo tot een nieuwe cijferreeks komt . Door het kopiëren van combineren van gegevens wordt een genetisch algoritme gecreëerd . Lange tijd waren verschillende onderzoekers geïsoleerd bezig met onderzoek naar AI . Een eerste congres , georganiseerd door Dayne Forner , bracht daar verandering in . Het was een groot succes . Er werd niet alleen gesproken over de technische kant van Artificiële Intelligentie , maar ook over de filosofische vragen die dit nieuwe fenomeen met zich meebrengt . Een groot verschil met natuurlijk leven , is dat artificieel leven niet het resultaat is van toeval , maar een beredeneerd proces is . De vraag is of dit ethisch verantwoord is . Sociaal en politiek gezien is AI geen vanzelfsprekendheid . Deze intelligente revolutie neemt ingrijpende veranderingen met zich mee . Door het congres werd duidelijk dat onderzoek naar Artificiële Intelligentie geen werk was van enkele zonderlingen . De natte droom van elke onderzoeker op gebied van Artificiële Intelligentie is een autonome robot . In Amerika is men erin geslaagd een robot te ontwerpen die dezelfde cognitieve capaciteiten heeft van een klein kind . De robot beschikt over 5 zintuigen en kan bewegen . Deze robot is verbonden met een extern ' brein ' dat hem kan besturen . Vooralsnog heeft deze machine geen noemenswaardige acties uitgevoerd , hij bevindt zich nog in een pril stadium . Meer ontwikkeld zijn , ironisch genoeg , artificiële insecten . Zo'n insect is bijvoorbeeld gebruikt bij een maanlandingsimulatie . Het insect kroop uit het ruimtetuig en nam stalen van de gesimuleerde maan . Er was dus interactie met de complexe buitenwereld . Artificiële Intelligentie is , net als de natuur , een evolutieproces . Evolutionaire algoritmen reproduceren zichzelf , en op den duur krijgt men willekeurige DNA-slierten die zelf ook nieuwe moleculen maken . Deze evolutie is eindeloos aangezien er oneindig veel verschillende moleculen mogelijk zijn . AI is dus dynamisch en kan evolueren tot complexe systemen , nieuwe ecosystemen en kan de evolutie van onze culturen danig beïnvloeden . Deze verouderde documentaire is een zeer ongelukkige filmkeuze . Voor zover ik begrepen heb , is het de bedoeling van het experiment om af te leiden uit onze schrijfstijl wat voor persoonlijkheid we hebben . Ik zie het nut hier zeker van in en ben benieuwd naar de resultaten . Verder begrijp ik dat de keuze viel op een film met betrekking tot het onderwerp van de colleges , zodat we die dinsdag nuttig bezig waren . Ik stel mij echter serieus vragen bij deze keuze . Ten eerste hebben we de film maar bekeken tot in de helft . De clou van het verhaal is dus niemand duidelijk geworden . Of het dus nuttig was voor onze algemene vorming om deze film te bekijken is mij zeer de vraag . Ten tweede was de documentaire totaal verouderd . Iedereen weet dat technologie razendsnel vooruit gaat , en dat hightech van de jaren '80 nu prehistorisch lijkt . Ik veronderstel dat het de bedoeling was om de basis van AI uit te leggen door middel van deze film . Wat dat betreft moet ik u ten zeerste teleurstellen , want ook dit doel is mislukt . Ik dacht even dat het aan mij lag , maar na wat rondvragen bij mijn medestudenten en studentes bleek dat ik zeker niet de enige ben die er vrij weinig begrepen heeft . Ik kan dus wel stellen dat de film zijn doel volledig gemist heeft . Over het concept Artificiële Intelligentie . Ik ben van mening dat vooruitgang belangrijk is in onze samenleving . Bijgevolg heb ik principieel niks tegen AI . Wel heb ik moeite met de benaming Artificiële Intelligentie , het is pretentieus te zeggen dat een programma of zelfs een robot zelf nadenkt . De acties zijn niet meer dan een voorgeprogrammeerde reactie op een bepaalde impuls . Nu kan men onder behavioristische invloeden wel zeggen dat ook de mens niet meer doet dan reageren op zijn omgeving . Tot op zeker hoogte kan ik mee gaan in die redenering , maar een intelligente mens kan kiezen op welke manier hij reageert op een bepaalde impuls , terwijl een machine slechts op een geprogrammeerde manier reageert . Er is dus geen keuze mogelijk . Zelfs wanneer er verschillende mogelijkheden geprogrammeerd zijn , dan zal het programma reageren volgens bepaalde voorwaarden . Wanneer een programma een nooit geziene situatie tegenkomt zal het niet weten hoe erop te reageren . Dit komt omdat ze niet zelfstandig na kunnen denken . Er is echter een sociaal probleem dat Artificiële intelligentie met zich meebrengt en waarover naar mijn mening te weinig nagedacht wordt . Iedereen gaat er van uit dat AI vooruitgang is , maar men moet zich afvragen ten koste van wat ? Intelligente machines zullen misschien inderdaad ingezet worden in de ruimte , omdat zij in onmenselijke omstandigheden kunnen ' overleven ' . Dit zijn volgens mij slechts uitzonderingen . Ik denk dat intelligente machines veel meer gebruikt zullen worden in het bedrijfsleven , aan de lopende band . Er zijn op dit moment enorm veel mensen die handelingen aan de band uitvoeren die binnen afzienbare tijd uitgevoerd kunnen worden door machines . Dit zal waarschijnlijk veel goedkoper zijn voor het bedrijf , en logischer wijze zullen deze machines de mensen vervangen . Er zullen dus een heleboel mensen werkloos worden . Op zich is dat niet zo dramatisch . Er is genoeg sociale zekerheid om deze mensen op te vangen , het grote probleem stelt zich echter pas later in de evolutie . Er zal een steeds grotere groep mensen komen die werkloos zijn . Vacatures zullen er nog genoeg zijn , maar enkel voor beroepen waarbij niet met de handen , maar met het brein gewerkt moet worden . Deze vacatures zullen niet ingevuld worden . Ik voorspel dat op de lange duur een meerderheid van de bevolking werkloos zal zijn . Nogmaals , dit is niet dramatisch voor armoede , maar er zal een heel nieuw probleem opduiken : verveling . Mensen die zich vervelen worden ontevreden . Ik denk dat deze hoge werkloosheid voor enorme sociale onrust zal leiden . De grote angst die Artificiële Intelligentie met zich meebrengt is volgens mij niet grogrond . Pessimisten vrezen ervoor dat de machines op een gegeven moment de macht over de mensen zullen krijgen . Ik denk dat dit zeer onwaarschijnlijk is . De mens is verstandig genoeg om , wanneer experimenten uit de hand dreigen te lopen , deze experimenten te stoppen . Een ' the Matrixachtig ' scenario zie ik nog niet meteen gebeuren . In extremis kan men bij wijze van spreken nog steeds de elektriciteit uit zetten . Ik denk dat ik kan besluiten dat Artificiële Intelligentie een grote stap vooruit is in de evolutie . Men moet hier echter voorzichtig mee omspringen zodat het niet uit de hand loopt . Wat de documentaire zelf betreft ben ik teleurgesteld in de keuze , want ik denk dat er veel interessantere beelden te vinden zijn bij dit toch wel intrigerende onderwerp . 