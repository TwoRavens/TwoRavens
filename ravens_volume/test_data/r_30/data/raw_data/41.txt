Artificial Life Samenvatting film Von Neumann heeft een machine gecreëerd die zichzelf automatisch kan kopiëren . De wiskundige nam enkele eenheden . Hij liet deze eenheden door toevoeging van energie horizontaal bewegen zodat ze in elkaar zouden grijpen . Als er vele eenheden in elkaar hingen , splitsten ze zichzelf af . Met deze modellen wilde Von Neumann de natuurlijke selectie en evolutie nabootsen . Artifical Life is leven dat gecreëerd is door het mensdom en niet door de natuur . Kunstmatig leven is het herscheppen van biologische processen door niet-biologische modellen . Het doel is om biologische verschijnselen te scheppen die zelf tot een biologisch organisme kunnen komen . Hier zijn vele wetenschappers al jaren mee bezig . Al in de 18 e eeuw vond Vaucanson een mechanische eend uit . Deze eend kon klapperen met zijn vleugels en voedsel opnemen met zijn bek . Toch wordt het begin van het artificiële leven pas in 1960 uitgebreider bestudeerd . Holland komt naar voor met zijn onderzoek in verband met principes uit de evolutieleer en kruisingen , terwijl Von Neumann een onderzoek voert over zelfreproductie . Er wordt vastgesteld dat een machine zichzelf niet kan reproduceren . Een computer kan wel dingen creëren , maar daarvoor is het nodig dat kenmerken gereduceerd worden tot reeksen getallen . 2 ketens kruisen en kopiëren gaat veel makkelijker en sneller met genetische algoritmes . In de jaren 70 komt er meer en meer interesse in de wereld van het artificiële leven . Er vindt een congres plaats over Artificial Life . Hier zijn wetenschappers van over de hele wereld op aanwezig . Dit is deels zo omdat Farmer , pionier van de chaostheorie , op dit congres ook een presentatie komen geven is . Op het congres wordt er gesproken over Artificial Life en de filosofie is duidelijk , leven is spontaan en automatisch . Socio-politieke consequenties werden ook besproken . Het artificiële leven kan de wereld sterk veranderen . Brooks bouwde de eerste robots . Hij heeft een gesimuleerde maanlanding met een robot gedaan . Deze robot heeft vier dagen geen contact gehad met de buitenwereld , toch slaagt hij erin om zelf uit zijn box te stappen en te starten met het onderzoek . Dit was een van Brooks eerste pogingen om een robot te bouwen die autonoom zou kunnen functioneren in de wereld . Brooks ' laatste uitvinding is Cog . Een robot die hij een kinderlijke intelligentie probeert mee te geven . Brooks breidt de robot uit met nog andere menselijke kenmerken . De robot is uitgerust met een visueel systeem , hij kan voorwerpen zien . Cog leert ook zijn hoofd draaien . Er is jammer genoeg nog geen coördinatie tussen zijn armen en ogen . Brooks en zijn team willen dit Cog nog allemaal aanleren , zodat ze uiteindelijk meer inzicht krijgen in het menselijke brein . De eerste robots die Brooks bouwde waren te traag , hierdoor begint Brooks zich ook te interesseren in insecten . Hij begint te onderzoeken waarom deze zo snel konden vliegen . Zijn conclusie is dat er geen centrum in de kern van hun hersenen zit . Nog steeds werkt er een heel onderzoekcentrum aan verschillende onderdelen van Cog . Het team wil hem uitrusten met armen en handen . Ze werken ook aan een huid voor Cog . Deze ' skin ' is uitgerust met sensoren zodat de robot een tastzin kan ontwikkelen . Cog wordt ook uitgerust met temperatuursensoren zodat de robot zelf weet wat er in zijn lichaam gebeurt . Brooks rust Cog uit met al deze sensoren omdat hij gelooft dat de intelligentie van een mens een wisselwerking is tussen het systeem en de wereld . De wereld is complex , niet de mens . In tegenstelling tot Von Neumann is Brooks niet zo geïnteresseerd in de evolutie , maar wil hij vooral een zeer complex , kunstmatig levend wezen bouwen . Chris Langton probeert de evolutie voor te stellen via zijn computer . Hij voert algoritmen in naar de computer . De wereld zelf wordt voorgesteld via ruitjespapier . De hele structuur maakt steeds een kopie van zichzelf , totdat het sterft aan overbevolking . Dit onderzoek toont de complexiteit aan van levende organismen . Dit wordt het zwermsimulatiesysteem genoemd . Kauffmann wil complexe systemen maken om deze dan om te zetten in chemische systemen . Dit zou hij willen gebruiken in de geneeskunde , zo zouden er andere moleculen gemaakt kunnen worden . Ons leven verkent maar een fractie van de mogelijkheden in verband met moleculen . Er zijn immers twintig tot de honderdste verschillende molecule mogelijkheden . In een computer maken parallelle moleculen zichzelf en dit schept enorm veel mogelijkheden . Een nieuwe evolutie kan op deze manier bestuurd en gemaakt worden . Eigen mening Een uitvoerige uiteenzetting van de film : ' Artifical Life ' geven is geen simpele opdracht . De film was alles behalve interessant en leuk om te volgen . Het beeldmateriaal was zo verouderd dat het niet aangenaam was om naar het scherm te kijken . Om nog maar te zwijgen over de veroudering van de filminhoud . Alsof de onderzoeken over kunstmatig leven nog niet verder gevorderd zouden zijn de dag van vandaag ! De onderwerpen een beetje actualiseren zou dus geen overbodige luxe zijn . Een hoop namen naar je hoofd geslingerd krijgen , die helemaal onbekend zijn voor een leek als ik , is ook niet erg leerrijk . Ik had thans graag meer willen weten over het onderwerp . Niet dat het onderwerp me zodanig intrigeert dat ik er een tekst over zou willen schrijven . Ik heb dan ook nog eens totaal andere voorstelling bij het artificiële leven . Dit doet me denken aan ziekmakende dingen zoals klonen , mensen die het geslacht van hun kinderen kiezen , ... Het is misschien een foute invulling van mij , maar dit zijn tenminste onderwerpen die me iets doen . Die me koude rillingen geven , waarin ik me echt kwaad kan maken . Wat kan mij echter het bestaan van een of andere robot zonder armen schelen . Het is niet dat ik dan opeens beelden , die in elke sciene fiction film worden voorgeschoteld , voor me zie verschijnen . De robot die slimmer wordt dan de mens en de macht over de wereld zal overnemen . Ik vind het wel jammer dat het geld van de maatschappij aan zulke onderzoeken besteed wordt . Waarom moet er een robot komen die het mensdom kan evenaren , daar heeft werkelijk geen mens wat aan . Een remedie tegen kanker daarentegen kan misschien wel van pas komen . Kauffmann wil de geneeskunde wel helpen , maar wat precies zijn bedoeling is , viel niet echt op te maken uit de film . Al dat geleuter over moleculen geeft me echter zo een koude rilling van daarstraks omdat ik niet weet of dat het wel zo onschuldig is . Mijn kleine menselijke brein geeft me jammer genoeg niet de kans om daar nog verder over te filosoferen omdat de betekenis mij gedeeltelijk ontgaan is . Hopelijk krijg ik wel ooit de kans om een interessante , recente documentaire te zien over dit thema , zodat mijn inzicht in dit alles toch kan vergroten . Hoewel ik bij mijn standpunt blijf en deze onderzoeken eerder een tijd- en geldverspilling vindt . Waarom moet de natuur veranderd worden en het mensdom aangepast worden ? Er zijn jammer genoeg verschillende dingen in de wereld die niet perfect zijn , maar verlangt iemand echt naar een perfecte wereld ? Een mens is immers nooit tevreden . Als het ene probleem wordt opgelost , staat er onmiddellijk iemand anders klaar om een nieuw probleem de wereld in te spuwen . Wat ik nog het meest van al betwijfel is of de wereld wel beter zal worden door middel van het artificiële leven . Maakt dit alles de wereld niet nog ingewikkelder ? En is de wereld nog niet complex genoeg ? 