Artificial Intelligence voor Dummies Met de volgende verhandeling hoop ik een beeld te kunnen geven van wat de vertoning van ' Automatic Mechanical Self Replication ' en ' Artificial Life , de fundamenten van levende intelligentie ' mij bijgebracht heeft over Artificiële Intelligentie . Ik moet toegeven dat mijn kennis over dit onderwerp zich voordien beperkte tot wat ik in enkele futuristische Hollywoodprenten gezien had . Ik ben dan ook dankbaar dat de basisbeginselen , jammer genoeg niet erg actueel , mij toch al duidelijk zijn . Wat we eerst te zien krijgen is een groezelig kort filmpje van een zekere H.A. Cresswell genaamd ' Automatic Mechanical Self Replication ' . Het filmpje demonstreert hoe eenheden van houten constructies aan genetische duplicatie doen als er energie doorgestuurd wordt . De houtjes klikken dan aan elkaar vast en als er zich een veelvoud van twee vormt , splitsen ze zich vanzelf op . Von Neumann , een grote naam binnen het vakgebied van de artificiële intelligentie , beschouwt dit als bewijs van zijn theorie dat we natuurlijke selectie en evolutie kunnen nabootsen met niet-levende objecten . In dit geval houten ' units ' die aan elkaar kunnen geschakeld worden . De hele demonstratie geeft eerder de indruk van een voorlichtingsfilmpje uit de jaren ' 50 , dan van een wetenschappelijk gefundeerde illustratie van artificiële intelligentie . De volgende prent brengt gelukkig meer duidelijkheid . ' Artificial Life , de fundamenten van levende intelligentie ' brengt ons naar het Santa Fé Institute , waar wetenschapper Chris Langton ons leken wat basisbeginselen bijbrengt over het onderwerp . Hij vertelt ons dat Artificial Intelligence alles omvat wat niet door de natuur , maar door de mens werd vervaardigd . Men tracht biologische processen te herscheppen met nietbiologische modellen , met computers , en zo bio-organismen en biopopulaties te creëren . We leren ook dat onderzoek in dit gebied , hoewel niet erg uitgebreid , al eeuwen bezig is . De eerste grote doorbraak was de mechanische eend van Vaucanson uit de 18 e eeuw . Het publiek was erg onder de indruk van deze ogenschijnlijk bijna echte eend die alles kon wat een levende eend ook kan . De binnenkant van de eend toonde volledig machinaal , maar het was blijkbaar een indrukwekkende ervaring in die tijd . Het betekende immers dat niet alleen eenden eenden konden maken , maar ook mensen . Jammergenoeg was deze tijdelijke sensatie ook alles wat het hoogstandje inhield . Ook John Holland was zijn tijd voor toen hij zijn pc in staat stelde zelf naar oplossingen voor vrij ingewikkelde problemen te zoeken . Von Neumanns zelfreproducerende machine vervolgens , misschien wel het feitelijke begin van de artificiële intelligentie , vond in de jaren '60 ook maar weinig navolging . Hoewel zijn methode om natuurlijke selectie en evolutie te reduceren tot getallen vrij revolutionair was . Voor hem was er immers nog niemand in staat geweest genetische algoritmes zichzelf tegen razendsnelle snelheid te doen kopiëren en enkele duizenden generaties per minuut te kunnen simuleren . In de jaren ' 7O kwam er verandering in die tendens van gebrek aan interesse en onderzoek met een congres in Los Alamos . De bijeenkomst werd georganiseerd door Doyne Farmer onder de algemene noemer ' Artificial Intelligence ' en had het simpele doel zoveel mogelijk wetenschappers samen te brengen die in het vakgebied actief waren . De brede groep aan specialisten kon voor de eerste keer materiaal en visies vergelijken en gezien de individuele ontwikkelingen van de voorgaande jaren was daar dringend nood aan . Waar men op dat moment vooral even bij moest stilstaan , naast de definitie van AI , was de socio-politieke gevolgen van het verder ontwikkelen van AI . Het viel toen en valt nog altijd niet te ontkennen dat deze gevolgen wel eens onoverzienlijk zouden kunnen zijn . Wat moet de mensheid immers aanvangen met het besef dat het creëren van leven niet langer een mysterieus , wonderlijk gegeven is dat niet in onze handen ligt . Ikzelf heb wel wat moeite met het feit dat sociale processen te simuleren zouden kunnen zijn met computermodellen . Evolutie en natuurlijke selectie zijn toch veel meer dan het willekeurig uitsterven van wezens ? Op dit punt in de film bedacht ik steeds dat ik nog altijd geen ' leven ' gezien had , enkel computermodellen van leven . Maar al gauw bleek dat deze zelfkopiërende computersystemen slechts een aanloopje zijn naar de AI die ons werd getoond in het ' Institute of Technology ' in Cambridge . Wetenschappers en technici Berwick en Brooks laten ons met enige trots hun verschillende autonome robots zien . Eentje ervan , een insectachtige machine , had juist een succesvolle simulatiemaanlanding achter de rug . De robo bleek in staat om na vier dagen volledige isolatie , de (nep)maan op te wandelen en een bodemanalyse te doen . Zonder verdere instructies van buitenaf wel te verstaan . Iemand verklaart ons nog gauw met een lachje dat het team erg blij is met het slagen van de proef , er was immers maar budget voor één poging . We maken verder ook nader kennis met Cog , een ' mensachtige ' robot met de lagere functies van een mens . Men wil nu uitzoeken of het wezen , met ongeveer de intelligentie van een klein kind , zichzelf hogere functies als hand-oogcoördinatie kan aanleren . Dit om meer inzicht te krijgen in het menselijke brein . Er wordt ons verteld dat Cog ook nog handen , armen , zicht en zelfs een huid zal aangemeten krijgen . Maar wat vooral belangrijk is , is dat hij in staat zal kunnen zijn tot interactie met de buitenwereld , een typisch menselijk en dierlijk proces . Dit zal mogelijk zijn met de plaatsing van honderden ( duizenden ? ) tastsensoren . De laatste robot is Hannibal , een zespotig robotinsect . Dit creatuur heeft een decentrale werking , net zoals echte insecten overigens , en is een bijdrage in het onderzoek naar de werking van reflexen . Gebaseerd op de naamgeving van de robots , Silence of the Lambs kwam in 1991 uit , schat ik de film zeker tien jaar oud . Dat wil zeggen dat Cog intussen zijn huid zou moeten hebben . Ik moet toegeven dat AI niet meteen tot mijn weekendliteratuur behoort , maar vraag me toch af waar dit onderzoek ondertussen gebleven is . Filmscenario's uitsluitend heb ik nog geen robots ontmoet die kunnen functioneren in onze menselijke samenleving . En van robo-insecten die zelfstandig op de maan landen heb ik ook nog niets zien verschijnen . De basisbeginselen van AI zijn me ondertussen duidelijk , maar de film laat me , gezien zijn ouderdom , wel wat op mijn honger zitten . Bestaan ze , de welfunctionerende en communicatieve robots of bestaan ze niet ? Chris Langton laat ons weer een andere vertakking van de AI zien . Hij tracht de evolutie beter te kunnen begrijpen met een kunstmatige computerwereld . Op het scherm van zijn computer zien we op elkaar reagerende puntjes die blijkbaar allemaal op zoek zijn naar hun opgelegde ideale temperatuur . In zijn zwermsimulatie kopiëren vierkantjes zichzelf tot ze sterven aan overbevolking . ( Het tragische lot van een simulatieorganisme . ) Langton probeert ons een besef van de complexiteit van de interactie tussen organismen bij te brengen en wil daar bij ook even benadrukken dat zulk onderzoek jammer genoeg niet mogelijk is in de echte wereld . Hij zal het dus met computersimulaties moeten doen . Misschien lag het aan de oppervlakkigheid van Langtons vrij technische uitleg , maar ik stelde me ernstige vragen bij het punt van zulke realisaties . Heel mooi dat zoiets realiseerbaar is door computers , maar wat zijn we ermee ? Stanley Miller bood me een antwoord aan op deze vraag met zijn uiteenzetting over moleculaire diversiteit . Moleculen zijn de bouwstenen van levende wezens . Tien tot de zestigste van die moleculaire patronen komen voor op aarde terwijl er zo'n twintig tot de honderdste mogelijk zijn . Of zoals in de film werd gezegd : " het leven verkent slechts een fractie van de mogelijkheden . " Simulerende computersystemen kunnen veel meer dan dat en dat schept mogelijkheden voor de menselijke geneeskunde . Op deze manier kunnen we observeren hoe parallelle moleculen netwerken vormen , zichzelf kopiëren en informatie verwerken . We zien hoe ze een heel ecosysteem gaan vormen en voedsel delen en hoe evoluties bestuurd kunnen worden . Behalve geneeskundige mogelijkheden ziet Kauffmann hier ook een kans in om principes voor de sociologie te kunnen achterhalen . Met die bedenking kan afsluiten . Ik wil zeker het belang van Artificiële Intelligentie niet onderschatten , maar betwijfel sterk dat simulatiesystemen een goede weergave zijn voor socio-politieke omstandigheden . De mens is immers niet alleen qua brein , interactie en functioneren een uniek en zeer gecompliceerd wezen . Naar mijn gevoel zijn wij vooral een sociaal wezen en kan een mens of een samenleving niet gereduceerd worden tot getallen en processen . 