De film begint met een opname van experimenten rond het wiskundige Von Neumanprobleem : hoe kan men een machine bouwen die zichzelf automatisch kan kopiëren ? M.a.w. hoe kan een machine zich delen zoals een levende cel ? De proeven bestaan uit figuurtjes met haken . In één proef worden die figuren bewogen . Ze haken eerst niet in elkaar , maar als er 2 figuren die al aan elkaar vastgemaakt zijn bijkomen , haken alle figuren bijna onmiddellijk in elkaar . In de volgende proef worden deze figuren aan elkaar gekoppeld . Ze kunnen blijven gekoppeld worden tot er vier aan elkaar hangen , dan breekt de constructie precies in het midden door . Deze modellen zijn dus in staat na te bootsen en te combineren . En functionele modellen zoals deze zijn in het echte leven te vinden . De grens tussen echt en artificieel leven begint hier te vervagen . Artificial life is op zich op zoek gaan naar de fundamenten van leven en intelligentie , het is leven gemaakt door de mens , niet door de natuur . Wetenschappers proberen biologische verschijnselen na te maken met niet-biologische middelen . Het resultaat is iets dat zich gedraagt als biologisch mechanisme . Een vroeg voorbeeld is een kunsteend die gebouwd werd , ze kon eten innemen en verteren . Een cruciale rol in het proces van Artificial Life is John Holland , die een PC zelf oplossingen voor problemen liet zoeken . In de jaren 50 werd er in een computer een machine gebouwd die zichzelf kon reproduceren , terwijl men dacht dat een machine dit niet kon . Het doel van al deze experimenten was moeilijke problemen te laten oplossen door een computer , door die problemen op te delen in kenmerken en die in cijferreeksen . Het moeilijke aan het bereiken van dit doel is de keuze van de eigenschappen : welke eigenschappen moeten gekozen worden om te reproduceren ? Als dat gebeurd is , is de rest gemakkelijk : de PC maakt kopies , kruist die en maakt zo nieuwe reeksen . Dit is het genetische algoritme en is zeer gemakkelijk en snel . Artificial Intelligence kreeg pas veel aandacht na een bijeenkomst in Los Alamos in 1987 , georganiseerd door Chris Langton en Farmer . Ineens kwamen al de mensen geïnteresseerd in AI , die zowat hun eigen taalgebruik en filosofie hebben , samen en bleek dat er echt wel veel mensen in het AI-gebied aan het werk waren . Het probleem in AI is : hoe kan men reactie doen ontstaan vanuit de basis ? Vanuit deze reactie ontstaat automatisch AI . AI kan zo'n evolutie zijn dat het boekdrukkunst en de Industriële Revolutie op pietluttigheden kan doen lijken . Brooks , een wetenschapper op het gebied van AI die we aan het woord krijgen , wil autonome robots bouwen die zich als levende wezens gedragen , m.a.w. humanoid robots . Eén van zijn experimenten was het sturen van een robot naar de maan en dat was succesvol : de robot werkte na landing nog en wandelde op de maan . De robots die gemaakt worden hebben al een hele evolutie doorgemaakt : eerst waren de robots zo zwaar dat ze ongeveer 1 meter per kwartier konden voortbewegen , terwijl insecten 1 meter per seconde kunnen afleggen . Dus de volgende lijn robots werd gebaseerd op insecten . Men hoopt dat deze robots ooit de intelligentie van een klein kind zullen hebben . Brooks is een mensachtige robot aan het bouwen met ' ogen ' en een ' brein ' dat neuronanatomie nabootst , dus de basisfuncties van de mens worden nagebootst . De robot moet verschillende dingen leren , zoals oog-handcoördinatie . De huid van de robot zal tastsensoren hebben zodat hij kan voelen en hele afdelingen zijn bezig met ervoor te zorgen dat de robot zal kunnen horen en zien door bepaalde systemen . Eén van de uiteindelijke doelen van dit project is een antwoord vinden op de vraag : Is een bepaalde beschrijving van het brein genoeg om een soort intelligentie te hebben ? Een hypothese die gesteld wordt tegen het einde van de film is dat intelligentie in de interactie tussen ons en de buitenwereld zit . De mens is niet zo complex , maar de buitenwereld wel en de mens moet met die complexiteit omkunnen . De laatste wetenschapper die we aan het woord krijgen is Chris Langton , wiens eerste werk gebaseerd was op de evolutietheorie . Hij ontwikkelde een programma dat eigenlijk een nabootsing van het natuurlijke leven is : structuren maken kopieën van zichzelf , tot er te veel zijn en de oudsten afsterven . Hij gaat in zijn werk terug op Kauffman die gebruik maakte van bestaande technieken om willekeurige eiwitten , wat uiteindelijk DNA wordt , te maken . Door de diversiteit van zulke aminozuren kunnen veel dingen gedaan worden , bvb toepassingen in de geneeskunde . Het doel van AI in de ogen van Langton is een verklaring vinden over het ontstaan van leven en de evolutie ervan . Als moleculen gemaakt kunnen worden die zich automatisch reproduceren , kan een helemaal nieuwe evolutie gemaakt worden . Met computers kan men ook het ontstaan van co-evolutionaire gemeenschappen onderzoeken , van symbiose , organismen die samen werelden vormen . Natuurlijk is deze film nu al redelijk achterhaald . Hij leek me van een jaar of 15 geleden en in de computerwereld tegenwoordig is iets dat een jaar geleden gemaakt werd al achterhaald . In Japan maken ze tegenwoordig robots die kunnen dansen , voetballen en op de kinderen passen en sommigen ervan lijken heel menselijk . En elke dag worden weer nieuwe dingen ontwikkeld , dus we staan al een heel stuk verder dan de wetenschap in de film . Het is nu zelfs denkbaar dat het niet lang meer zal duren voor we met robots over straat zullen lopen . Veel weet ik op zich niet van AI , ik ken niet veel van computers en weet nog niet eens een klein beetje van de oneindige dingen die er waarschijnlijk mee gedaan kunnen worden . De experimenten uit de film en de dingen die gezegd werden waren interessant , maar zoveel zei het me allemaal niet . Maar de toekomst van AI zie ik nogal somber in , op menselijk vlak dan . De hele bedoeling van AI is machines te maken die voor zichzelf kunnen denken . Op dat vlak zie ik alleen maar problemen komen . Die machines en robots zouden waarschijnlijk voor ons , mensen , werken , ze zouden min of meer onze bedienden zijn en problemen oplossen die wij niet kunnen oplossen . Maar als een machine voor zichzelf kan denken , kan ik me heel goed inbeelden dat zo'n machine op een bepaald moment denkt dat het onze opdrachten niet meer wil doen . En wie weet wat die machines dan gaan doen ? Er zijn al zoveel films over gemaakt , over deze hele ontwikkeling van technologie en wat er allemaal mis kan lopen : I , Robot , 2001 : A Space Oddysey , Terminator e.d. Mensen denken voor zichzelf en elke dag is er wel ruzie omdat mensen ergens anders over denken , er breken revoluties uit , oorlogen en er sterven mensen . Als we bij al die mensen die voor zichzelf denken ook nog eens machines gaan gooien die hetzelfde kunnen , kan het alleen nog maar erger worden . En god weet wat die machines allemaal gaan kunnen , als er een tank is die voor zichzelf kan denken , kan die ons even goed allemaal neerschieten als hij het niet eens is met ons . De ontwikkeling van machines die verschillende dingen kunnen die mensen ook kunnen is wel een goede zaak . Zo kan het leven van vele mensen gemakkelijker gemaakt worden , bvb. iemand zonder arm die een robotarm kan krijgen die alles kan wat een echte arm kan . En computers die een deel van onze werklast kunne overpakken zijn in deze drukke tijden ook zeer handig . Toch moeten er grenzen blijven , en ik vind het geen goed idee om machines totaal onafhankelijk van de mens te kunnen laten denken . Maar uiteindelijk weet ik ook bijna niets van computers en is AI waarschijnlijk een hoop ingewikkelder dan ik hier laat lijken . De wetenschappers in AI die verder werken aan nieuwe toepassingen van computers , dat is allemaal prima , maar er moet naar mijn mening voor gezorgd worden dat die nieuwe toepassingen binnen bepaalde perken zullen blijven , bestuurd of ongestuurd . 