Het onderwerp van de documentaire was artificieel leven , geen simpele materie als je het mij vraagt . De film begon met een voorstelling van één of andere wetenschapper wiens naam me even ontglipt . Deze man was stukjes hout in elkaar aan het passen . Elk stukje paste in een ander stukje , en samen vormden ze telkens een groter geheel . Na een tijdje viel het groter geheel uit elkaar in twee identieke stukken , waar je ook weer een stukje aan kon toevoegen , die dan ook weer uiteenvielen in identieke stukken ... enz. Het idee erachter was de vraag of er een machine kon gebouwd worden die zichzelf voortplant . Van deze voorstelling met triplexhout ging het dan nog even verder over computermodellen die deze voortplanting zouden kunnen simuleren . Tot zover de inleiding op de eigenlijke film . Vervolgens krijgen we iemand op krukken te zien die het Santa Fe Institute in New Mexico binnenwandelt . Wat deze persoon daar komt zoeken is mij niet echt duidelijk , maar aan dit instituut wordt wel onderzoek gedaan naar artificieel leven . Onderzoek over artificieel leven wordt al lange tijd gedaan , maar pas de laatste decennia wordt er veel aandacht aan geschonken . Bij artificieel leven gaat het er in wezen om niet - biologische organismen biologische processen te laten uitvoeren zonder menselijke tussenkomst . Men probeert de vitaliteit van het leven te reproduceren . In vroegere tijden is er in Frankrijk al eens een kunstmatige eend gemaakt die zich op vele manieren als een echte eend gedroeg . Ze kon eten , afval produceren , haar ledematen bewegen , ... allemaal als een echte eend . Ze kon zich wel niet zelf voortplanten . Een pionier op het vlak van artificieel leven was een zekere professor Von Neumann . Hij filosofeerde over een machine die zichzelf kon voortplanten , het eigenlijke begin van de studie naar artificieel leven dus . In de jaren '60 evolueerde deze denkwijze . Nog later deed de computer zijn intrede . De hoofdgedachte nu is om alles tot cijfers terug te brengen . Net zoals in de genetica wil men twee strengen doen kruisen om ze vervolgens te doen voortplanten . Men zet DNA strengen om tot numerieke reeksen , men kent ze dus een bepaalde numerieke waarde toe . Vervolgens gaat men deze ketens laten kruisen , zo vormen ze nieuwe ketens . Dit is volgens de professor die het woord voert een vrij eenvoudig proces . Men kan dus nieuwe algoritmes maken in twee snelle stappen : het kopiëren van de ketens en ze daarna laten kruisen . Het enige nadeel is dat er met deze nieuwe toepassing nog vrij weinig gedaan wordt , tot grote spijt van de wetenschappers . Vanaf de jaren '80 kwam er dan toch verandering in . In 1987 vond het eerste congres over artificieel leven plaats in het Los Alamos National Laboratory in de Verenigde Staten . Het was de echte doorstart voor de studie naar artificieel leven . Volgens pioniers Chris langton en Doyne Farmer zit er de volgende filosofie achter artificieel leven . Het proces moet een eigen taalgebruik hebben . Ook moet het leven spontaan , er mag geen enkele speciale interventie nodig zijn . Het gecreëerde leven mag ook niet toevallig zijn , het moet doelbewust ontstaan . Farmer beweert ook dat het onderzoek naar artificieel leven een kentering in de wetenschap kan teweegbrengen die de industriële revolutie uit de 19de eeuw kan doen verbleken . Vervolgens verplaatst de documentaire zich naar het M.I.T. in Massachusetts . Er wordt vermeld dat het onderzoek naar artificieel leven al vele stromingen en vele gezichten heeft gekend . Twee van de onderzoekers die zich aan het M.I.T. bezighouden met artificieel leven zijn de heren Berwick en Brooks . Brooks geeft een rondleiding op zijn departement . Hij vertelt ons dat ze er autonome robots maken . Hij laat zien hoe de onderzoekers een maanlanding hebben geënsceneerd . De robot maakte vier uur nadat het zijn laatste menselijke bevel heeft gekregen een geslaagde landing met zijn ruimtetuig . Daarna opende de robot zelfstandig de doos waarin hij al vier uur in opgesloten zat en ging hij op pad . Alle opdrachten die de robot uitvoerde op het ' maanoppervlak ' deed hij volledig zelfstandig . Brooks noemde het experiment een enorm succes , mede doordat ze wegens financiële redenen maar één enkele kans op slagen hadden . De volgende hoofdrolspeler in de documentaire is Cog de robot . Cog is het paradepaardje van Brooks . De vorser vertelt de kijker dat Cog al het verstand heeft van een kind . Cog heeft tevens heupen , een nek maar ook ogen die een bewegend voorwerp kunnen volgen . Alles aan de robot is verbonden met het centrale brein , een enorme kast van een mainframe met vele circuits . De robot heeft ook de mogelijkheid om dingen aan te leren , net als de mens . Cog heeft echter nog geen hand - oog coördinatie , dat moet hij nog leren . Brooks gaat verder met de zeggen dat ze meer inzicht willen in het menselijke brein . Ooit was hij begonnen met kleine robotjes . Nadien verlegde hij zijn aandacht naar insecten . Hij schiep 6 - benige robots waarvan de benen apart en toch samen functioneerden . Brooks gaat verder door te zeggen wat de toekomst van Cog zal zijn . Het is de bedoeling dat Cog verschillende geluiden zal kunnen herkennen en op latere termijn zelfs menselijke stemmen van elkaar kan onderscheiden . In andere delen van het loboratorium wordt er gewerkt aan de armen , handen en de huid van Cog . Aan deze beelden is te zien dat de wereld van de informatica enorm geëvolueerd is sinds het draaien van deze documentaire . De computers die ze op het M.I.T gebruiken lijken voor ons , mensen uit de 21ste eeuw echt prehistorisch . Het is niet ondenkbaar dat een robot als Cog het tegenwoordig niet met een extern geheugen meer moet doen , maar dat alles op veel kleinere chips kan geplaatst worden en dat mensen als Brooks tegenwoordig met veel verfijnder materiaal kunnen werken . De documentaire lijkt me dan ook wat gedateerd op dit vlak . Enkel het filosofische deel houdt nog stand voor mij . Brooks houdt tot slot van zijn rondleiding een pleidooi voor zijn hypothese over artificieel leven . Voor hem is artificieel leven niet zozeer een kwestie van rekenkundige reeksen , maar wel van interactie . Het gecreëerde leven moet kunnen interageren met de complexiteit van onze wereld . Het volgende stukje handelt dan weer over Chris Langton die een computerprogramma laat zien waarin een soort vierkantje zich voortplant totdat het een perfecte kopie van zichzelf gemaakt heeft . Wanneer het programma het hele scherm gevuld heeft , stopt het met zich voort te planten . Het is kunstmatige reproductie op zijn eenvoudigst , maar ook dit lijkt me weer gedateerd . Langton laat op zijn computer ook nog een programma zien waarin een stipje van een bepaald gebied gaat lopen en op zoek gaat naar de zone op het scherm waar de ' temperatuur ' voor hem ideaal is . Het laatste dat we gezien hebben is een zekere Stuart Kaufman , die een heleboel moeilijke praat verkondigde over moleculen en theorieën over artificieel leven . Ook praatte hij over een zekere Miller , die theorieën verkondigt over het kopiëren van DNA &slash; RNA structuren , een idee voor de toekomst . De basis van de theorieën van Kaufman bestaat erin dat er ondeindig veel meer moleculen kunnen gecreëerd worden dan dat er nu op aarde bestaan . Kaufman wil nieuwe moleculen creëren die , net als de mensen , gemeenschappen gaan vormen . Daarvoor moeten ze zich natuurlijk eerst wel weten voort te planten op een kunstmatige manier . En dat is nog niet voor vandaag of morgen . 