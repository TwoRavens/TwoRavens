Artificiële intelligentie De documentaire die we te zien kregen gaat over de nabootsing van natuurlijke selectie en evolutie . Volgens de professoren die het woord nemen in deze documentaire moet ' survival of the fittest ' nagemaakt kunnen worden . Daarvoor moet er op zoek gegaan worden naar de fundamenten van het leven en intelligentie . De documentaire begint met de vraag van wetenschapper Von Neuemann of er een machine te bouwen is die zichzelf automatisch kan kopiëren . Hierop zien we een mogelijkheid van Erland Penrose die handmatig laat zien hoe een machine zichzelf kan kopiëren . Hij gebruikt vier identieke eenheden , een soort van machientjes die elk vier haakjes hebben en op deze manier in elkaar kunnen klikken . Hij begint met één eenheid , die hij dan met een tweede verbindt , daarna komt er nog een derde bij . De eenheden zijn nu nog steeds verbonden met elkaar . Maar vanaf hij een vierde eenheid toevoegt , splits de reeks in twee . Dus twee keer twee eenheden . Dit is hoe hij het kunstmatige leven voorstelt . Wat is kunstmatig leven nu ? Het is leven gemaakt door de mens in plaats van door de natuur . Kunstmatig leven is het herscheppen van biologische verschijnselen met niet-biologische middelen . Dit is iets wat mensen al eeuwen bezighoudt en wat ze dus ook al langer dan vandaag proberen . In de achttiende eeuw bijvoorbeeld kwam er iemand op de proppen met een kunsteend die op automatische wijze eten tot zich kon nemen en ook afscheiden . In de jaren zestig vond John Holland een computerprogramma uit met de bedoeling problemen op te lossen . Het belangrijkste kenmerk van leven is zelfreproductie en door middel van kunstmatige simulatie kan men problemen oplossen die in het echte leven te moeilijk zijn om op te lossen . De kunst is eigenschappen te selecteren en reduceren tot een cijferketen in de computer . Zo kunnen er tienduizenden generaties worden gecreëerd in slechts enkele minuten tijd . In het jaar 1987 was er een eerste conferentie over artificiële intelligentie waar zo'n 150 mensen aanwezig waren . Deze mensen hadden een eigen taalgebruik en gelijkaardige ideëen , namelijk dat leven spontaan is en automatisch gebeurd . Verschillende vragen kwamen aan bod . Zoals : " Hoe kunnen we spontaan leven laten ontstaan ? " en " Wat maakt dit uit voor ons , hebben we er wat aan ? " Toen de wetenschappers op dit congres zagen dat er wel degelijk heel wat anderen uit verschillende delen van de wereld over hetzelfde nadachten , is de zoektocht aan het rollen gegaan . In het MIT ( Massachusetts Institute of Technology ) zien we de heer Brooks aan het werk . Er wordt getoond hoe automatische robots worden gecreëerd . Hij laat ons ook zien hoe na een gesimuleerde maanlanding van een maanvoertuig een robot tot leven komt na zo'n viertal dagen opgesloten te hebben gezeten . In het instituut wordt gewerkt aan Cog , een mensachtige robot . Er wordt geprobeerd om Cog een gedaante te geven dat zo menselijk mogelijk is . Men geeft hem dus zoveel mogelijk onderdelen die ook bij de mens aanwezig zijn . In het brein brengt men verwerkingsprocessen aan waarbij men probeert zoveel mogelijk menselijke functies te integreren , door middel van sensoren , zoals de coördinatie tussen oog en arm . Men let hierbij op allerlei details , en er zijn oneindig veel functies waarop men moet letten . Bijvoorbeeld ook hoe het menselijke oog zich kan fixeren op iets en een object kan blijven volgen door enkel zijn ogen te gebruiken . Waarom probeert men er nu zo'n robot te maken die zoveel mogelijk menselijke eigenschappen heeft ? ' Wel , ' beweert Brooks ' zo kan men inzicht in het menselijke brein verwerven en tegelijkertijd kunnen we onderzoeken of de samenstelling van het brein wel voldoende is om over een grote capaciteit aan intelligentie te beschiken . ' In het MIT werden ook al " artificial insects " gemaakt . Zij hebben enorm veel sensoren , bijvoorbeeld een sensor die het mogelijk maakt de voet op te tillen uit reflex . Er wordt aan verschillende prototypes van Cog gewerkt , zoals de armen , handen , ellebogen , vingers , voeten , het hoofd en de huid . Laatstgenoemde wordt uitgerust met sensoren die het voelen mogelijk maken . Er zijn ook temperatuursensoren aanwezig die het mogelijk maken te voelen wat er binnenin het lijf gebeurt . Ook dit zijn onmisbare eigenschappen van de mens . Intelligentie is de wisselwerking tussen een systeem en de buitenwereld . Het systeem dat wordt gebouwd moet reageren op de wereld , want complexiteit zit niet zozeer in de mens zelf maar in de wereld . Wat men wil bouwen is dus een complex kunstmatig levend systeem . Nu richt men zich op de vraag of men dit wel kan bouwen . Chris Langton is één van de wetenschappers die zich bezighoudt met deze vraag . Eén van Langton's vroegste werken is gewijd aan het evolutieproces . Hij maakte gebruik van een kunstmatige wereld en kon op deze manier regels opstellen . Deze kunstmatige wereld wordt als volgt voorgesteld : In een computerprogramma bewegen gekleurde vierkantjes in een lus . Na een tijd kopiëren de lussen zichzelf . Ze blijven zichzelf kopiëren tot er geen plaats meer is , waarna ze , zoals Langhton het stelt , sterven aan overbevolking . Er kan alweer geconcludeerd worden dat zichzelf voorplanten het belangrijkste aspect van het leven is . Langhton heeft het ook over het zwerm-simulatiesysteem . Dit is een van de omwegen om te experimenteren met natuurlijke processen . In de jaren vijftig probeerde Stanley Miller met nieuwe technieken lange willekeurige DNA strengen door complexe systemen van complexe organismen te maken . Miller stelde dat er van het leven maar een fractie van de moleculen kan worden bestudeerd , simpelweg omdat er zoveel van zijn . Kunstmatig leven wordt gecreëerd door de behoefte aan inzicht in het gedrag van complexe informatiesystemen . Er wordt beweerd dat dit een nieuw gebied in de scheikunde zal worden . De miljoenen verschillende soorten leven creëren samen een wereld . Met behulp van computermodellen heeft men de mogelijkheid co-evolutionaire gemeenschappen te bestuderen . Er wordt geconcludeerd dat het onderzoek naar kunstmatig leven gelijk staat aan het zich bezighouden met de ontplooiing van de beschaving . Als we een oplossing willen hebben op de vraag hoe mensen kunnen samenleven , hebben we nieuwe middelen nodig om dat te bestuderen . Ik kan begrijpen dat men zich in de wetenschap bezighoudt met het namaken van het leven , maar enkel als men hiermee een goed en nuttig doel voor ogen heeft . Artificiële intelligentie is een gevaarlijk onderwerp , omdat ik denk dat er al snel misbruik van gemaakt kan worden . Ik denk dat men er dus best eerst over dient na te denken wat ethisch verantwoord is , en voor welke mogelijkheden men het kunstmatige leven dan wel zal gebruiken . Ik vind het interessant als men op deze wijze het brein van de mens beter kan analyseren en zijn denkwijze kan uitzoeken . Zo kan men sociale en culturele problemen misschien wel beter verklaren en sneller tot oplossingen komen . Ook als er onderzoek gedaan zou worden naar fysieke problemen en ziektes , zoals kanker , ben ik geen tegenstander van deze kwestie . Waar ik wel bezwaar tegen heb , en ik denk dat het ook wel zou kunnen gebeuren , is als men mensen gaat vervangen door een soort van robots . Dan heb ik het bijvoorbeeld over werkgelegenheid . Er zijn op dit moment nog altijd dingen waar mensen veel beter in zijn dan computers en machines . Maar stel dat men het leven zo goed kan namaken , dan bestaat de mogelijkheid dat de mens misschien wel overbodig wordt . De mens zou een slachtoffer zijn van zijn eigen creatie . 