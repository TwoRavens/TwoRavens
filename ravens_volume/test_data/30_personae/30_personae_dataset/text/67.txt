Artificial life : Deze film is gebaseerd op een experiment van Neumann , in verband met " Automatic self replication " . De proef bestaat uit de vraag of het mogelijk is dat men een machine kan uitvinden die zichzelf kan kopiëren . De reproductie van een enorm complexe machine zou natuurlijk enorm veel gevolgen teweegbrengen , vooral positieve . Zo zal op deze manier de natuurlijke selectie en evolutie worden nagebootst , ' the survival of the fittest ' . Met dit experiment wordt dus in feite een vorm van artificial life voorgesteld . Men gaat met andere woorden op zoek naar de fundamenten van leven en intelligentie met als doel deze na te bootsen . De technische betekenis van artificial life kunnen we omschrijven als ' gemaakt door de mens en niet door de natuur ' . Zo zal men met behulp van robots , computers en chemische producten een bepaalde combinatie trachten te bereiken die het mogelijk maakt een biologisch proces te imiteren . Zo heeft men reeds een experiment uitgevoerd waarbij men een vogel zo realistisch mogelijk probeerde na te bouwen . Het resultaat was een robot die bijna alle functies had van een echte , levende vogel . Zo was deze in staat voedsel op te nemen , bepaalde bewegingen met de vleugels te maken en zich te oriënteren in een natuurlijke omgeving . Dit proces van artificial life is reeds gedurende vele jaren aan de gang , reeds vanaf begin jaren 60 . John Holland was een van de eersten die zich bezighield met kunstmatige reproductie in zijn beginfase . Zo trachtte hij computers uit te vinden die zelf probleemsituaties konden oplossen . Daarbij maakte hij gebruik van een hele reeks kenmerken , die hij samenzette en waar hij achteraf een bepaalde waarde aan toekende . Het doel van zijn experimenten was juistdie kenmerken te vinden die te reduceren zijn tot cijferketens . En zo bleek dat de computer het meest evidente middel was om zulke cijferketens te doen ontstaan . Niet lang daarna ontstond het eerste congres over ' kunstmatig leven ' in Los Alamos . Dit werd mee georganiseerd door Doyne Farmer , een zeer bekende pionier van de chaostheorie . Farmer beweerde dat het leven een spontaan fenomeen is , die zich niet laat leiden door een soort determinisme , eerder door het toeval . De vraag die hij zich stelde was of er de mogelijkheid bestond deze spontane evolutie van de natuur na te bootsen door een reactie van bepaalde elementen . Het gevolg hiervan zou zijn dat de wereld zou veranderen door deze revolutie . Het zou een vooruitgang zijn " waar de industriële revolutie niets tegenover blijkt " , zoals Farmer zelf beweert . Sinds die eerste dagen heeft het fenomeen van artificial life veel gezichten gekregen . Duizenden wetenschappers hebben zich op dit thema toegespitst en doorheen de jaren geprobeerd resultaten in het artificieel leven te verkrijgen . Zo waren de experimenten van Brooks een zeer belangrijke stap in dit proces . Zijn eerste experiment bestond eruit een robot naar de maan te sturen , die ter plaatse allerlei functie uitoefende . Na dit geslaagde experiment , vond de wetenschapper het tijd voor een iets menselijkere robot : Cog . Deze menselijke robot kreeg het intelligentiepeil van een kind toegekend . Het doel van dit experiment was de lagere , basisfuncties van de mens te laten nabootsen door een computer , zoals bv. Het volgen van voorwerpen met de ogen , het aanraken van voorwerpen met de handen of de coördinatie tussen hand en oog . Het meer algemenere doel van zijn experimenten was een beter inzicht krijgen op het menselijk brein en op menselijke handelingen . Een ander belangrijk experiment was deze die handelde over insecten . Zo maakte men een heleboel kunstmatige insecten , die men dan ging vergelijken met echte insecten . Zo kon de wetenschap aantonen dat de handelingen van het zenuwstelsel bij insecten decentraal is . En hoewel mensen wel denken dat hun zenuwstelsel centraal gevormd is , blijkt het tegendeel waar te zijn en is deze foutieve gedacht van de mens slechts een mythe . Bij het experiment Cog nog , hadden de wetenschappers de robot alle sensoren voor alle bestaansfuncties toegekend : voelen , zien , ruiken , ... alles was mogelijk voor onze nieuwe robot . Een nadere vaststelling was dat de complexiteit in de wereld zit en niet in de mens . Daarom was het nodig iets uit te vinden dat reageerde op de wereld en niet andersom . Verder was voor Brooks de evolutie in haar eigen betekenis minder belangrijk . Zijn vraag was hoe het mogelijk zou zijn een zo complex mogelijk systeem zelf te bouwen en te realiseren . Het was ook in die tijd dat Langton zijn eerste evolutiegerichte experimenten deed . Hij stelde een aantal regels op , die hij daarna toepaste . Het gevolg van zijn experiment was het bereiken van een structuur die een exacte kopie van zichzelf kon maken . Met dit experiment vormde hij dus een voorstelling van het vermogen van levende organismen om zich voort te planten . Ook Miller vormde tot nu toe reeds een zeer belangrijke figuur op het toneel van het artificieel leven. zo heeft ook hij een tal van beroemde experimenten uitgevoerd in samenwerking met Kaulfman . Deze laatste wilde Millers theoriën toepassen om DNA-strengen te maken , zo RNA - strengen te ontwikkelen met als uiteindelijk doel eiwitten te produceren . Het verband met artificial life lijkt logisch : zo zullen moleculen die op elkaar reageren zich voortplanten en zo uitgroeien tot complex gevormde systemen . In feite kunnen we hier dus wel degelijk spreken van artificieel leven , aangezien het hier toch gaat over een vorm van informatie transporteren . Conclusie van al deze experimenten op gebied van evolutietheorie en artificial life is dat er maar één wereld bestaat met maar één bepaalde civilisatie . Volgens de wetenschap is het de bedoeling deze civilisatie uit te breiden en in stand te houden . Wanneer ik mijn mening over artificieel leven zou moeten formuleren , denk ik toch dat ik mij eerder als tegenstander wil profileren . Volgens mij is het niet goed dingen in de natuur te forceren of op een artificiële manier na te gaan maken . Hoewel ik het belang wel inzie van deze vooruitgang in de wetenschap , sta ik er zeker niet volledig achter . Zo denk ik dat het helemaal niet nodig is een biologisch proces te imiteren met als doel een kunstmatige reproductie te bereiken . Tenslotte geeft o.a. Farmer toe dat het leven een spontaan fenomeen is . En aangezien ik vind dat artificieel en spontaan twee dingen zijn die volgens mij moeilijk te combineren zijn , vind ik deze drang naar een artificiële reproductie van het leven veel te ver gaan . Ik denk niet dat , ondanks een toenemende vooruitgang in de wetenschap en inde technologie , het de bedoeling is van het leven haar te imiteren . Tenslotte kunnen we zo op den duur niet meer spreken over biologische , natuurlijke processen , wanneer alles gemanipuleerd begint te worden ... Deze manipulatie van natuurlijke processen doet bovendien een beetje angstaanjagend aan . Zo zal men steeds verder willen gaan en steeds meer in willen gaan tegen de biologische natuurlijke gang van zaken in het leven . Hoewel de experimenten die tot nu toe uitgevoerd zijn waarschijnlijk wel haar efficiëntie hebben aangetoond in d evolutietheorie en het proces van artificieel leven , vind ik toch niet dat men hierin te ver mag gaan . Het is inderdaad belangrijk verder door te dringen in de fundamenten van het leven en de intelligentie , maar men mag deze informatie niet op verkeerde manier gaan gebruiken denk ik . Zo kunnen vooruitgangen in de evolutietheorie en op vlak van artificial life wel bijdragen tot een verdere uitbouw in de medische &slash; psychologische , .. sector denk ik . Maar een nabootsing van het leven , en dus eigenlijk een manipulatie van het leven , gaat mij net iets te ver . Het is inderdaad waar dat er maar één wereld is met een bepaalde civilisatie . Het is eveneens waar dat het onze taak is deze civilisatie uit te breiden en in stand te houden . Maar een vorm van artificieel leven creëren hoort volgens mij niet tot deze taak . Een wereld vol natuurlijke processen heeft immers niet als doel een artificiële variant te hebben . 