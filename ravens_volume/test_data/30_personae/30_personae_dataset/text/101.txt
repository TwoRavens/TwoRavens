Artificiële intelligentie De documentaire die we zagen : " ARTIFICIAL LIFE : op zoek naar de fundamenten van leven en intelligentie " vond ik niet echt vernieuwend . Dit komt waarschijnlijk vooral omdat de film nogal ' gedateerd ' was . Er is op wetenschappelijk vlak ondertussen al wel behoorlijk wat veranderd , er worden voortdurend revolutionaire ontdekkingen gedaan , ook op vlak van artificiële organismen , die , volgens mij , indrukwekkender zijn dan de geziene documentaire . Maar dat wil niet zeggen dat deze daarom niet meer interessant kan zijn . De ' dummies ' onder ons hebben zo toch kennis kunnen maken met de eerste stappen naar artificieel leven . De film begon met een hele reeks ' goocheltrucs ' , een uitvinding van Von Neumann . Deze had een systeem ontwikkeld om de natuurlijke selectie na te bootsen . De eerste goocheltruc was leuk , deze werd onnoemelijke keren herhaald , maar dan iets complexer , maar hoe complex hij ook werd , indrukwekkender werd hij er niet echt van . Hij kon me na verloop van tijd dan ook niet echt meer boeien . Daar eindigde het introductiefilmpje , en dan begon de film echt . Eerst kwam Chris Langton aan het woord . Hij legde uit wat artificieel leven nu precies inhoudt , en dat is alles wat kunstmatig , dus niet door de natuur , dan wel door de mens gecreëerd is , met behulp van robots , computers en andere technologieën . De bedoeling is om een biologisch organisme te scheppen . Hij wist er ook bij te vertellen dat men al honderden jaren lang bezig is met deze uiterst gecompliceerde wetenschap . Ik moet toegeven , het is ook wel fascinerend , fascinerend maar beangstigend , maar daar kom ik later wel op terug . Eén van de eerste geslaagde artificiële creaties was die van een eend . Deze eend had vleugels die hij autonoom kon bewegen . Het ' beest ' ( eerder machine ) kon ook eten , kwaken , etc. Het was een zeer complexe machine en werd een beetje beschouwd als het wondertje van zijn tijd . Feest bij de wetenschappers en honger naar méér ! Dan vertelt John Holland ons meer over Von Neumann . Deze wetenschapper bouwde in de jaren zestig reeds een machine die zichzelf kon reproduceren . Dit klinkt zeer ingewikkeld maar John Holland kon het ons anders heel eenvoudig uitleggen : je moet enkel de kenmerken van een bepaald leven , in een reeks getallen omzetten . Elk kenmerk krijgt dus zijn specifiek getal . Als je dit uitgepuzzeld hebt , is het kinderspel voor de computer . Deze kan dan namelijk in een mum van tijd een hele horde nieuwe generaties kweken , er ontstaat m.a.w. artificieel leven . Maar het omzetten van de kenmerken van een leven , naar een reeks getallen ligt absoluut niet voor de hand , het is een zeer moeilijk en tijdrovend werk . Vanaf de jaren tachtig stijgt de interesse in artificieel leven . Er wordt sindsdien ook meer gebruik gemaakt genetische algoritmen . Door de stijgende interesse kon een wetenschappelijk congres niet uitblijven . Wetenschappers die zich weidden aan het creëren van artificieel leven werden toen nog vaak als gek bestempeld . Men zag het nut van hun werk niet in . Ze hadden nood aan (h)erkenning . Daarom besloten enkele ondernemende Amerikaanse wetenschappers 150 van die ' gekken ' samen te brengen om over de toekomst van deze beloftevolle wetenschap te kunnen praten . Het Congres of Artificial Life vond plaats te Santa Fé , New Mexico in 1987 . Eén van de organisatoren was de fysicus Doyne Farmer . Ook hij kwam in de documentaire aan het woord en ging daarbij wat dieper in op de filosofie achter het fenomeen . Hij besloot dat leven een spontaan en natuurlijk verschijnsel is en eerder een waarschijnlijkheid , dan een toeval . Leven is dus niet iets dat maar door een uitzonderlijke combinatie van elementen ontstaat , maar is het resultaat van een eenvoudige reactie van bepaalde elementen op elkaar . Hij stond ook even stil bij de socio-politieke consequentie van de wetenschap en de morele verantwoording van het opwekken van een onnatuurlijk leven . Hij bedacht zelfs dat deze uitvinding wel eens belangrijker kon zijn dan die van de boekdrukkunst . In het technologisch instituut in Cambridge , Massachussettes probeert wetenschapper Brooks autonome robots te creëren die in staat zijn als echte wezens te functioneren . We zagen twee van zijn creaties . De insectachtige robot , Hannibal , was reeds aan zijn proeflanding op de maan toe , terwijl er aan de mensachtige robot , die binnenkort waarschijnlijk weg op zijn eigen naam , Cog , zal kunnen reageren , nog heel wat werk was . Cog is dus , zoals ik net zei , een mensachtige robot , Brooks vergelijkt hem met een klein kind . De bedoeling is hem zo menselijk mogelijk te maken . Zijn ogen zijn kleine cameraatjes die kunnen reageren op beelden en deze ook kunnen ' vasthouden ' . De ogen kunnen net als die van mensen bliksemsnel bewegen . Ook in zijn brein is een soort van visueel systeem nagebootst , dat de werking van de menselijke hersenen moet simuleren . Hierdoor kan de robot dus autonoom zijn ogen bewegen en voorwerpen die in zijn gezichtsveld komen kan volgen . De coördinatie tussen ogen , hoofd en nek bijvoorbeeld worden hier ook geregeld . Want als mensen naar iets kijken dat van de linker- naar de rechterkant van een zaal gaat , zullen wij dit voorwerp automatisch volgen met onze ogen , en daarbij ook ons hoofd en onze nek meedraaien . Of ook de coördinatie van onze armen , naargelang wat we zien . Bijvoorbeeld als we iets willen vastnemen , moeten we dit eerst kunnen zien liggen natuurlijk , onze ogen coördineren dan eigenlijk waar ons hand naartoe moet gaan . Met Cogs ' gehoor was men nog volop bezig . Men wil ook dat de machine kan reageren op geluidsprikkels . Bij een dichtslaande deur zou de robot dus moeten kunnen verschieten . Ook de tast is een uiterst delicaat proces om na te bootsen . De ' huid ' van de robot zal een soort plastiek worden dat volledig is uitgerust met minieme sensoren . Hij moet werkelijk alles kunnen ' voelen ' . Onze zintuigen moeten bij robots allemaal nagebootst en geprogrammeerd worden . Een haast onmogelijk werk , lijkt het wel , een mens is zo gevoelig en zit zo complex in elkaar , maar je staat er toch van versteld waartoe computers al in staat zijn . Men wil , door het creëren van dergelijk artificieel leven , eigenlijk beter begrijpen hoe de menselijke hersenen precies werken . Bij de robot gaat men stap per stap te werk , men kan dus stap voor stap iets wijzer worden en de werking beter volgen . Verschillende hypothesen kunnen ook meteen getest worden . De andere productie van Brooks , de robot Hannibal , is al een fantastisch uitgewerkte robot , een fijn stukje artificieel leven . De bedoeling is de machine naar de maan te lanceren zodat die er bepaalde onderzoeken kan uitvoeren . In de film konden we daar een simulatie van zien van de maanlanding . We zagen hoe de capsule , na een paar keer op en neer stuiten , toch veilig op de maan landde . Dan konden we zien hoe de box met de robot in op het maanoppervlak terecht kwam . Vervolgens kroop Hannibal , na 4 dagen zonder enig contact met de aarde of zijn makers , zoals gepland , uit de box , op z ' n zes insectenpootjes . Zijn pootjes zijn alle zes uitgerust sensoren , zij werken dus als zintuigen . Ze reageren op bepaalde dingen , ze hebben m.a.w. bepaalde reflexen . De sensoren vertellen Hannibal hoe hoog hij zijn poot moet optillen als er een bepaald obstakel in de weg ligt . Wanneer Brooks vertelde over zijn robots deed hij dit met enorm veel enthousiasme en het leek alsof hij over zijn eigen kinderen bezig was of dergelijke . Nochtans antwoordde hij op een vraag van de reporter hierover dat zijn enige doel een complex levend systeem uitbouwen is . Wat hem interesseert is de technologie , de kunst van het maken , wat het beste is , wat de nieuwste mogelijkheden zijn enz. Hij beweerde zich absoluut niet te hechten aan zijn machines . Na Brooks kwam nog een andere geleerde aan het woord : Chris Langton . Hij probeerde vooral het evolutieproces te begrijpen aan de hand van algoritmen op de computer . Hij had een heus " zwermsimulatiesysteem " ontwikkeld , waarmee hij kon experimenteren met natuurlijke processen via artificieel leven op de computer . Nu moet ik toegeven dat ik niet veel van computers , noch van natuurlijke chemische reacties , ken , maar zijn ' trucje ' dat we op de documentaire zagen , vond ik niet echt spectaculair . Enkele lichtgevende puntjes die in de richting bewegen waarin ze geprogrammeerd zijn ... , ik vond Hannibal leuker én indrukwekkender . Maar ik ben dan ook geen specialist in artificieel leven en kan daarom zijn zogezegd trucje waarschijnlijk niet naar waarde schatten . Als laatste kwam Stuart Kauffmann aan het woord , hij bouwde de theorie van Stanley Miller ( jaren ' 50 ) verder uit . Deze was begonnen met het reproduceren van chemische systemen , meer bepaald eiwitten . Kauffmann had dit uitgebreid naar het maken van totaal nieuwe moleculaire modellen . Met de natuurlijke , bestaande moleculen is volgens hem maar een fractie van het leven benut . Er zijn nog zoveel meer mogelijkheden , want er zijn nog zoveel niet gebruikte moleculen . Nieuwe , door de mens gecreëerde moleculen zouden op termijn kunnen dienen voor medicijnen , bio-sensoren , nieuwe materialen en allerhande nieuwe chemische processen . Hij gaat dus niet uit van bits die signalen doorgeven aan chips in een computer , maar wel van moleculen die bepaalde structuren vormen en chemische reacties uitlokken waaruit ook nieuw leven kan ontstaan . Dat leven zou dan échter leven zijn dan dat van robots . Kauffmann droomt al van nieuwe eco-systemen en andere inzichten in biologie en zelfs cultuur . Hij droomt er volgens mij van om met zijn gloednieuwe moleculen de wereld op z ' n kop zetten . Hoe je het ook draait of keert , artificieel leven uitgelokt door bits of moleculen blijft onnatuurlijk . Het is voor de wetenschap uiteraard wel een enorme vooruitgang , maar hebben we nood aan computers die voelen en denken zoals wij ? Artificieel leven moet kunnen , zolang het de wetenschap kan dienen , vind ik . Maar een robot moet binnenkort geen vriend of kind gaan vervangen . Dat is al te absurd . Dat kan volgens mij ook niet , hoe geraffineerd de technologie dan ook mag zijn , een machine is niet in staat echte gevoelens te ontwikkelen . Dat zou ik maar beangstigend vinden , gelukkig komt dat voorlopig enkel in sciencefictionfilms voor . Maar de technologie evolueert snel ... wie weet zijn er binnenkort echt robocops en terminators onder ons ! 