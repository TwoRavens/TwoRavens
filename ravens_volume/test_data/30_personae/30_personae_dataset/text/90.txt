Automatic Mechanical Self Replication De film Automatic Mechanical Self Replication is een documentaire die het verhaal vertelt van het Artificiële Leven . Het gaat om een proces waarbij men op zoek gaat naar de fundamenten van leven en intelligentie . Is het mogelijk om leven in het algemeen en levende wezens in het bijzonder na te bootsen ? En wat zou dat kunnen opleveren voor de wetenschap en misschien zelfs voor de mensheid ? De Brit John von Neumann , een van de belangrijkste wiskundigen van de twintigste eeuw , zette enkele essentiële stappen in de evolutie van het onderzoek naar artificieel leven . We kunnen hem meerbepaald beschouwen als de grondlegger ervan . Als eerste stelde hij zich de vraag of het mogelijk is een machine te bouwen die zichzelf kan reproduceren . Aan de hand van modellen , bestaand uit triplex elementen , die in staat zijn zich " voort te planten " doordat twee verbonden eenheden in het midden worden gesplitst tot twee nieuwe eenheden , legde hij de basis voor later onderzoek omtrent artificieel leven . Na hem volgde een hele reeks onderzoekers en wetenschappers die op zoek gingen naar antwoorden op dezelfde soort vragen . Tot op de dag van vandaag is er nog heel wat interesse voor het onderwerp . De triplex is ondertussen wel door een computer vervangen , er zijn met andere woorden al heel wat vorderingen gemaakt . Een tweede belangrijke naam die we hier ongetwijfeld moeten vernoemen , is die van Chris Langton , een medewerker aan het instituut van Santa Fe . Toen hij in 1987 samen met enkele ander wetenschappers een internationale conferentie organiseerde over het artificiële leven , volgde er een explosie van interesse . Vanaf dat ogenblik begonnen ook mensen van buiten de kenniskring belangstelling te tonen voor het onderzoek naar het zogenaamde Artificial Life en alles wat hiermee gepaard gaat . Chris Langtoon beschrijft dat waar hij mee bezig is als volgt : " Het gaat om het herscheppen van biologische verschijnselen aan de hand van computers , chemicaliën , robots en dergelijke meer . Dit alles moet ertoe leiden iets te produceren dat zich net zo gedraagt als een reëel biologisch organisme . " Bij zulke woorden denkt u misschien wel aan robots , en inderdaad : naast computersimulaties probeert men robots te ontwikkelen die zo goed mogelijk lijken op mensen , dieren of andere natuurlijke organismen . Al in de achttiende eeuw slaagde Jacques de Vaucanson erin zoiets te ontwerpen . Hij creëerde de Artificial Duc , een soort nepeend die onder andere in staat is uitwerpselen te produceren . Nu lijkt zoiets eerder achterhaald , maar op het moment dat de Vaucanson met zijn uitvinding naar buiten kwam , werd deze aanschouwd als een prestigieus project . Vaucansons eend is de eerste in een heuse generatie van robots die als maar meer gesofisticeerd worden . Zo slaagde een zekere Cog erin een autonome robot te fabriceren die is uitgerust met ogen die net zo snel functioneren als die van een mens . Het brein van deze robot bestaat uit duizenden kleine verwerkingseenheden die hem onder meer in staat stellen een voorwerp te blijven volgen met de ogen . Men hoopt ooit een robot te ontwerpen met het verstand van een klein kind . Het doel van het hele gedoe is om inzicht te krijgen in het menselijke brein . Naast menselijke robots zijn er ook de dierlijke varianten . Zo bestaat er naast de Artificial Duc een heel gamma aan insecten die beschikken over poten met sensoren waarmee ze de omgeving in zich kunnen opnemen om te kunnen reageren op wat er rondom hen gebeurt . De filosofie over artificial life is dat leven een spontaan en natuurlijk proces is , een waarschijnlijkheid en niet het gevolg van een hele reeks toevalligheden . Het gaat om simpele processen : dingen die op elkaar reageren . De artificiële intelligentie berust op de interactie van de robot met de buitenwereld . Men gaat uit van de idee dat de complexiteit zich in de wereld bevindt , niet in de mens en dus ook niet in de artificiële wezens . Het onderzoek kan ons niet alleen iets leren over bijvoorbeeld het menselijke brein , maar ook over de evolutie . Zo zit de kans er bijvoorbeeld in dat het mogelijk zou worden om aan de hand van computersimulaties zelf een nieuwe evolutie te creëren die totaal los staat van onze eigen evolutie . Deze nieuwe evolutie , met haar eigen ecosysteem en moleculen die zichzelf voortplanten , zou ons meer kunnen leren over hoe organismen samenleven in een wereld . Zoals blijkt biedt het onderzoek naar het artificiële leven ons een waaier aan mogelijkheden . In de film worden deze op een duidelijke manier in beeld gebracht . De makers van Automatic Mechanical Self Replication schetsen de evolutie op het vlak van het onderzoek naar het artificiële leven van het begin tot het einde . Nu ja , het voorlopige einde natuurlijk . Bovendien kan je je afvragen of de wetenschap ondertussen al niet lang meer vorderingen heeft gemaakt dan deze die in de documentaire aan bod komen . De film oogt immers nogal oud . De kleuren zijn vaag , de kleding van de mensen uit de mode en het geluid is niet bepaald helder te noemen . Op de achtergrond speelt klassieke muziek die deel uitmaakt van ons collectief geheugen . Voor mensen die niet geïnteresseerd zijn in de kwestie van het artificiële leven is de film weinig aantrekkelijk . Hoogstwaarschijnlijk zal hij hun interesse voor het onderwerp in geen geval doen toenemen . Toch wordt alles ons klaar en duidelijk uitgelegd . Verschillende wetenschappers en robots passeren de revue en het geheel is begrijpelijk , ook voor wie geen wetenschapswonder of computerfreak is . Wanneer je je als kijker toelegt op de inhoud die schuilgaat achter de vage , oude beelden kan je heel wat bijleren over een onderwerp waarover de algemene kennis van de gemiddelde mens hoogstwaarschijnlijk niet al te groot is . Toch vrees ik dat er modernere middelen nodig zijn om de aandacht van het grote publiek te kunnen trekken . Artificial life , het is een term die ik nog nooit gehoord had . In mijn geval was de documentaire dus in ieder geval vernieuwend . Ze leerde me allerlei dingen bij over het onderwerp ( wat natuurlijk moeilijk anders kon , aangezien ik er voor het bekijken van de film echt niets over wist ) , al moet ik toegeven dat ik het niet bijster interessant vond . Op zich vind ik het fantastisch dat mensen dankzij de wetenschap en hun eigen vindingrijkheid in staat zijn om zulke bijzondere dingen als supersonische robots te creëren . Maar of er nu ooit een robot wordt uitgevonden die evenwaardig is aan de mens , het zal mij een zorg wezen ! Bovendien vind ik het eerder een enge gedachte te weten dat deze " droom " ooit werkelijkheid zou kunnen worden . Mensen zijn mensen en computers blijven voor mij computers , hoe veel ze ook kunnen . Ik kan me overigens niet voorstellen dat het ooit zo ver zal komen dat er op de wereld robots rondlopen die in niets van een mens verschillen . Dat lijkt me ondenkbaar en trouwens ook totaal onnodig . Gelukkig is het nog lang niet zo ver . Wetenschap en techniek zijn heel bijzonder , maar ze zijn niets zonder de mensen en mensen blijven dan ook bijzonderder . Niemand is perfect en als een mens faalt heb ik daar alle begrip voor , wanneer een robotmens faalt , zal ik waarschijnlijk lang niet zo begripvol zijn . Dat is nu al het geval wanneer de computer weer eens vastloopt en dat is ongetwijfeld ook het geval wanneer mijn toekomstige " keukenrobot " een stapel borden laat vallen , ook al brengen scherven geluk ... 