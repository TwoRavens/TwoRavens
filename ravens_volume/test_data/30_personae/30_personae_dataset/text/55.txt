Artificial Intelligence Artificial Intelligence , een fenomeen dat gezien de talloze Science-Fiction films ( bijv. The matrix ) waarin boosaardige robots de wereld overnemen , nog steeds tot de verbeelding blijft spreken . Ondanks het feit dat AI zoals deze hierin wordt voorgesteld nog lang niet tot de werkelijkheid behoort . De film ... door ... laat ons zien hoe het allemaal begon , d.w.z. vanaf de eerste geslaagde pogingen met simpele modellen om een soort genetische evolutie na te bootsen tot de meer technische aanpak in de constructie van humanoid robots . Deze opnames zijn daarentegen niet meer zo recent wat een heleboel vragen oproept over het euforische optimisme dat de geïnterviewde wetenschappers vertonen . Zijn hun dromen te realiseren of zal Artificial consciousness voor altijd een streven blijven ? En in hoeverre is AI al geïntegreerd in onze samenleving sinds deze film werd opgenomen ? Het idee van Artificial Intelligence werd lange tijd slechts afgedaan als een fantasme maar naarmate de interesse naar dit uitdagende onderwerp groeide , konden theorieën als die van Von Neumann niet uitblijven . Hij was de eerste die beweerde dat het mogelijk is een machine te bouwen die zichzelf zou kunnen reproduceren . Door middel van steeds ingewikkelder modellen , slaagde hij erin een simulatie van de natuurlijke selectie en ' the struggle for life ' te bekomen . Voortbouwend op deze eerste successen , ontsprong het idee bewust Artificial Life te construeren en als het ware de essentie van het leven te reproduceren in machines . Dit leidde tot een steeds verder voerende zoektocht naar de fundamenten van het leven en intelligentie die ook nu nog voort duurt . Over het algemeen bleef de overtuiging dat AI werkelijkheid kon worden , eerder een zeldzaam gegeven . Tijdens de '60 waren het pioniers zoals de bovengenoemde Von Neuman die de eerste poorten openden voor verder onderzoek . Met behulp van zijn computer , ontdekte hij het idee van de cellulaire computer die zoals een cel strengen ' DNA ' combineerde en talloze generaties kon produceren in enkele seconden tijd . Dit proces was gebaseerd op cijferketens die elk kenmerken voorstelden die steeds verder gespecificeerd konden worden hetgeen dan weer bereikt werd door middel van een simpel copy-cross programma . John Holland , een tweede vernoemde wetenschapper die zich heeft gewijd aan het onderzoek naar AI , spreekt over een complexe probleemoplossende computer die uitkomsten verkrijgt door een proces dat vergeleken kan worden met een fokprogramma . Zoals al eerder vermeld werd , duurde het enige tijd voor de mogelijkheden van Ai tot de wetenschappelijke wereld doordrongen . Dankzij het congres over Artificial Life in de jaren 80 in Los Amalos , waarbij elke tak van de wetenschap die iets gemeen had met dit onderwerp , werd vertegenwoordigd , ontstond er een communicatie tussen verschillende specialisten en onderzoekscentra over de hele wereld waardoor het fenomeen van AI plots door outsiders wel aanvaard werd als deel van de toekomst . Tijdens dit congres werd er niet alleen over de puur wetenschappelijke gevolgen van deze ontdekkingen gediscussieerd , maar ook over de filosofische impact op het bestaande wereld- en vooral mensbeeld . Een van deze filosofisch geïnteresseerde wetenschappers , Doyne Farmer , beweerde namelijk dat de mensheid en alle levensvormen op Aarde niet voortkomen uit ongelofelijke gebeurtenissen uit het verleden maar daarentegen niet meer voorstelde dan een spontaan natuurlijk verschijnsel . Hierbij steunde hij op de resultaten bekomen met de eerste modellen waarbij celopsplitsing en spontane reproductie ontstonden die niets te maken hadden met een scheppende God of andere mythische oorzaken . Naast de filosofische gevolgen , discussieerde dit aparte groepje onderzoekers ook over de nieuwe mogelijkheden die hun ontdekkingen met zich mee konden brengen op gebied van technisch , socio-politiek en economisch onderzoek . Wat hun voorspellingen op technologisch vlak betreft , waren deze zoals de geschiedenis vertelt , niet uit de lucht gegrepen . Gezien de vooruitgang die heeft plaatsgevonden sinds deze film werd opgenomen , kan dit feit niet ontkent worden , hoewel het begrip van Artificial consiousness nog steeds ver af is . Ingenieurs die zich vooral op het praktische technische vlak van de robotica concentreerden zijn sinds de jaren 80 - 90 op zeer snelle tijd geëvolueerd . Robots als de Cog die slechts bestond uit een torso en een onafgewerkt visueel systeem zijn intussen al deel van de realiteit en bewegende robots worden trots geshowd op de wereldwijd georganiseerde AI bijeenkomsten en tentoonstellingen . De integratie van robots in de samenleving buiten de industrie draait op volle snelheid en wordt niet meer als onnatuurlijk beschouwd . Maar de voorziene socio-politieke gevolgen zijn naar mijn mening minder ingrijpend dan verwacht . Deze vertonen namelijk een nauwe band met het filosofisch ondersteunde mensbeeld dat eveneens in mindere mate is aangetast in vergelijking met de originele staat dan aangenomen werd . De oorzaak van deze misrekening kent een door de wetenschap soms onderschatte oorzaak in de culturele opvattingen van onze maatschappij . Tijdens de jaren 80 groeide het puur rationele vooruitgangsoptimisme nog zoals dat reeds bestond in de 18de eeuw . Algemeen werd aangenomen dat de wetenschap alles kon verklaren en het slechts een kwestie van tijd was voor de laatste raadsel van het universum ontrafeld zouden worden . Het modernisme dat gekenmerkt werd door sterke zwart-wit polarisering aangaande allerhande overtuigingen van wetenschappelijke tot religieuze aard , is gedurende de laatste jaren omgeslagen naar een meer onzekere benadering van de werkelijkheid . De bloeiende technologische vooruitgang heeft niet alleen positieve gevolgen gehad . Slechts enkele voorbeelden waaronder kernwapens , chemische oorlog en de vereenzaming van het westerse individu kunnen hiervoor de nodige verklaringen aanvoeren . Het vertrouwen in de puur rationele wetenschappelijke benadering die vanuit de opvattingen van Aristoteles pure zintuiglijke wereldbeeld stammen , is zoals in de geschiedenis van het westen regelmatig gebeurde , omgeslagen waardoor naar ik vermoed de ver strevende doelstellingen van de eerste onderzoekers , reeds getemperd zijn . Ingenieurs die zich bezighielden met de technische kant van AI , voorspelden meer inzicht te krijgen op gebied van de werking van het menselijk brein . Dit is , geloof ik , tot op zekere diepte geslaagd . Maar wat de meer filosofisch ingestelde wetenschappers betreft die zich tot doel hadden gesteld de moleculaire diversiteit die onze wereld bezit in kaart te kunnen brengen en daarbij nieuwe soorten moleculen te kunnen creëren , meen ik nog maar weinig resultaat te hebben vernomen . Dat men ooit in staat zal zijn Artificial Life te scheppen dat niet alleen informatie vervoert maar ook energie en materie verwerkt , kan ik nog wel aannemen . Maar dat onderzoek naar het verdere verloop van deze organismen in symbiose met anderen zal leiden tot dieper inzicht in het ontstaan van de mens en zelfs diens culturen , maatschappijvormen tot socio-politieke overtuigingen , lijkt me nog steeds sterk over roepen . Ik beweer niet , zoals meer postmodern geïnspireerde schrijvers dat technologie een kwaad is voor de wereld en in aard slecht is maar daarentegen meen ik wel dat de wetenschap niet de hele waarheid in pacht heeft en een heleboel paden niet wil betreden sinds het begin van de verlichting . Ik ga akkoord met filosoof Imanuel Kant wanneer die beweert dat de mens eerder een mens rationabile die wel in staat is een rationeel wezen te zijn maar dat daarom niet noodzakelijk altijd is . Hoewel de meest opzienbarende ontdekkingen voorkwamen in de 20ste en 21ste eeuw , is het niet alleen de moderne door industrie gesmeerde maatschappij die geïntrigeerd werd door dit onderwerp . Het voorbeeld dat door John Holland werd aangehaald , namelijk de productie van een mechanische eend in de 18de eeuw door een zekere Jaques de Vaucasson , is slechts een van de vele bewijzen dat de mens zichzelf altijd bezig heeft gehouden met het imiteren van de schepping . De mens wordt daarom ook vaak onderscheidden van andere zoogdieren door zijn drang om te creëren of het nu op gebied van kunst en cultuur is of eerder praktische doeleinden op het oog heeft . Maar dit wil niet zeggen dat de mens daarom in se rationeel is en zonder uitzondering alle gevolgen van zijn daden zal kunnen voorzien en in staat is alle kennis te vergaren die rationeel gezien te bekomen is . Ik benadruk hierbij dat de verwezenlijkingen van de mens tot nu toe slechts minder of meer overtuigende imitaties waren van de bestaande wereld en AI in dusverre nog vrij beperkt is . Om te concluderen wil ik dus aanhalen dat AI een tijdloos en universeel concept is dat als het ware deel is van de menselijke creativiteit . Daarentegen hecht ik weinig geloof aan de ongelofelijke voorspellingen van de wetenschappers in de film . De technologische vooruitgang heeft een zeer dubbelzinnig effect gehad op ons wereldbeeld en heeft zeker niet alle verwachtte inzichten maar daarentegen een heleboel filosofische en ethische verwarring met zich meegebracht die de mens rationabile nog vele eeuwen stof tot nadenken zal schenken . 