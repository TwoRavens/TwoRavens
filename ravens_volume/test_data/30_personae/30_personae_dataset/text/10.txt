De oorsprong en ontwikkeling van artificieel leven De mens is altijd al gefascineerd geweest door de mogelijkheid en de lokroep van artificieel leven . Dit leven dient wel in de puurste betekenis begrepen te worden . Artificieel heet : door de mens en niet door de natuur gemaakt of in gang gezet . Dit leidt ons echter tot de centrale vraag van deze film , welke ik door middel van beschrijving zal proberen te beantwoorden : zijn machines überhaupt in staat zichzelf te repliceren ? De moderne geschiedenis van deze nog prille wetenschap begint bij de briljante wiskundige John Von Neumann , die mathematisch bewezen heeft dat het inderdaad wel mogelijk is om een machine te bouwen die zelf-replicerende eigenschappen heeft . Dit is uiteraard alleen het theoretische bewijs . Nu rees tegelijk met Von Neumanns ontdekking de vraag : Waarom zou men een zulke machine proberen te construeren ? Het antwoord hierop is simpel en toont ons meteen toekomstige toepassingen . Door machines zulke processen te laten uitvoeren is het theoretisch mogelijk om onze eigen oorsprong te achterhalen . Men gaat er immers van uit dat , net zoals wij proberen artificieel leven te creeëren , wij op identieke wijze geschapen zijn door een aantal natuurlijke processen . Zo zou men bijvoorbeeld meer inzicht in onze eigen celdeling kunnen krijgen . De film gaat van start met een proef van de engelse wetenschapper Pennrose . Hij nam een aantal triplex modellen die normaal gezien in elkaar zouden passen en legt deze naast elkaar . Dan voegt men als het ware energie toe , door de ondergrond horizontaal te bewegen . De eenheden grijpen niet in elkaar . Dat doen deze pas , als twee eenheden van het begin al met elkaar verbonden zijn . Dus , als men een stabiele groep van enkele eenheden heeft , dan zal men in staat kunnen zijn om grotere gehelen te maken . Bij een nieuwe versie van het experiment bestaat een eenheid uit twee stukken triplex die in hun midden verbonden zijn door een as. Opnieuw worden 2 zulke eenheden aan elkaar gehangen en vormen zodoende een ' kiem ' . Hier voegt men zoals in de eerste versie horizontale beweging ( = energie ) toe . Het resultaat bevestigt Von Neumanns hypothese : zelf-replicerende machines zijn mogelijk . In het volgende model bestaat een eenheid uit 2 hefbomen . Aan de zijkant wordt ook een eenheid bevestigd . Men past dezelfde methode toe en het resultaat van vorige proef herhaalt zich . Meer nog , wanneer 4 eenheden aan elkaar hangen splist deze ' mega-eenheid ' zich in twee keer 2 eenheden . Met andere woorden : Celdeling en zijn toepasbaarheid op machines is door dit model daadwerkelijk bewezen . De modelen bootsen celdeling en evolutie door natuurlijke selectie na . Deze modellen zijn intussen vervangen door computermodellen , die in principe op identieke wijze werken . Nu rijst de filosofische vraag : wat is de grens tussen artificieel en ' echt ' leven ? Vervolgens gaat deze film over naar Chris Langton , onderzoeker aan het Santa Fe Institute . Als hij gevraagd wordt wat het doel van artificieel leven en het doel van het onderzoek ernaar is , antwoordt hij steevast : Het doel is met basiselementen op artificiële ( = door mensen ) wijze leven te scheppen , om op die manier diepere inzichten in ons eigen bestaan te verwerven . Deze wetenschapper weet de kijker te vertellen dat de mens al eeuwen bezig is om de ' essentie ' van het leven te vinden en deze na te maken . Als bewijs haalt hij de kunsteend van de parijzenaar Jacques De Vaucanson aan . Deze eend was een mechanisme dat kon lopen , met de vleugels zwaaien , eten , verteren en zelfs uitwerpselen produceren . Maar is dat wel ' leven ' ? De echte geboorte van het artificiële leven is te situeren in de jaren '60 bij de gerenomeerde vorser John Holland . Hij bedacht de idee om ingewikkelde kwesties , zoals de evolutietheorie , te toetsen door middel van computers . De kerngedachte is de volgende ; men reduceert complexe problemen tot getallen en op basis van deze getallen laat men de computer allerhande berekingen maken , die lijken op de voorgestelde hypothese . Bijvoorbeeld de evolutieleer . DNA is de basisbouwsteen van het leven . Maar deze lange ketens zijn moeilijk om te bestuderen , laat staan ze te manipuleren . Daarom vertaalde Holland deze ketens naar ketens getallen , die zich dan op dezelfde manier gedragen . Men kruiste de ketens , vermenigvuldigde ze . Kortom , alle processen die ook op echte DNA ketens van toepassing zijn . De resultaten waren dus ook vergelijkbaar met de ' echte ' ketens . Vervolgens springt de film naar het ' Los Alamos National Laboratory ' congres , dat door Chris Langton georganiseerd was en zo ongeveer 150 deelnemers lokte . Hier werd o.a. de filosofie achter het artificiele leven verfijnd : Als de mens een zulke vorm van leven kan scheppen uit basiselementen , wie of wat is de mens als ' soort ' dan ? Ook een deel van deze benadering : wat zijn de socio-politieke gevolgen van dit kunnen ? Volgende halte is het Massachusetts Intitute of Technology . Hier probeert Rodney Brooks een humanoïde robot te bouwen , genaamd Cog . Het doel is dit creatuur op termijn het intellect van een klein kind te geven . Daarvoor heeft het natuurlijk een brein nodig . Het ' brein ' bestaat uit informatieverwerkende chips die op onze eigen breinanatomie lijken . Het onmiddelijke doel is uitzoeken of het mogelijk is lagere mensenlijke functies , zoals een object vastnemen , na te maken in kunstleven . Door de informatieverwerkende chips aan elkaar vast te maken en hem sensoren te geven die verbonden zijn met het brein , leert Cog als het ware nieuwe vaardigheden . Eerst simpel , dan moeilijker en moeilijker tot Cog een basis heeft om verder abstracte begrippen te ' leren ' . Ook hier probeert men onze eigen ontwikkeling na te bootsen in de hoop meer inzicht in de mensheid te verwerven . Rodney Brooks is destijds met navigatierobots beginnen experimenteren . Hij maakte een kunstspin met 17 sensoren in elk van de 6 poten . Zo ontdekte hij dat niet de rekenvaardigheid van de robot zijn ' intelligentie ' uitmaakte , maar de onderlinge communicatie tussen de verschillende sensoren ( en bijhorende processoren ) . Deze theorie was opnieuw toepasbaar op het echte leven , en zo ontdekte men een algemeen basisprincipe van het ' echte ' leven ; namelijk dat intelligentie berust op de communicatie tussen binnen- en buitenwereld en niet op verstandelijk vermogen . Dit geldt al zeker voor insecten en dergelijke levensvormen , en Brooks gelooft ook dat het voor de mens geldt . Chris Langton van zijn kant , verfijnt computermodellen verder op gelijkaardige wijze als Brooks zijn robots bouwt . Hij simuleert moleculen in een elektronische ' biotoop ' en hoe deze interageren . De eenheid repliceert zichzelf en splitst op een bepaald moment ook op , zoals bij de proef van Pennrose . Op basis hiervan zal men ook complexere experimenten kunnen uitvoeren , zoals de zwerm-simulatie . Zo kan men alsmaar compelexere theorieën testen . Nu gaat de film naar een andere benadering van artificieel leven . In de jaren '50 heeft de bioloog Stanley Miller in een proef gassen en water gemengd en hierdoor vervolgens electriciteit gejaagd . Het resultaat waren natuurlijke bouwstenen , die aan de basis van DNA en RNA liggen , die op hun beurt aan de basis liggen van cellen , enz. Kaufmann , een medisch wetenschapper gaat ervan uit , dat door deze techniek de mens miljarden proteïnen kan maken , waardoor deze vervolgens in organische moleculen kunnen worden omgezet . Deze techniek zou dan ook verregaande toepassingen hebben : volledig nieuwe levensvormen maken , onoplosbare medische problemen oplossen , nieuwe chemicaliën en materialen creeëren enz .. Volgens zijn berekeningen bestaat nog maar een klein deeltje van de potentiële moleculen . Maar 10 tot de 60ste macht moleculen van de hypothetische 20 tot de 120ste bestaan op dit moment . Hij noemt een zulk vooruitzicht het ' ultieme articiële leven ' . Mijn mening is dat Kaufmanns vooruitzicht enorm veelbelovend is . Als men inderdaad materialen kan maken die men maar wil , dan ligt de toekomst voor de mensheid open . Met nieuwe materialen kan men bijvoorbeeld snelgroeiende planten maken , geneesmiddelen voor AIDS en andere pandemieën zoeken , nieuwe legeringen maken , enz. De mogelijkheden zijn nagenoeg eindeloos . Deze wetenschappenlijke mogenlijkheid stelt de mensheid in staat om quasi elk probleem dat zij tegenkomt te verwerken en er een oplossing voor te bedenken . Aan de andere kant rijzen er bij mij een aantal ethische vragen zoals : mogen we wel leven creeëren en zodoende ' God ' spelen ? In hoeverre mogen we leven scheppen en laten ontwikkelen ? Ik denk dat het in geval van niet-bewuste levensvormen zoals moleculen en dergelijke niet echt een probleem is . Het wordt naar mijn mening wel een probleem wanneer gaat proberen ' hogere ' levensvormen te maken . Dan twijfel ik ten zeerste aan de ehtische juistheid ervan . Waar ik vooral mijn bedenkingen bij heb , is dat Brooks de mens reduceert tot een opeenstapeling van verschillende bouwstenen , ondanks het feit dat hij het fenomeen ' bewustzijn ' niet kan verklaren door zijn ietwat overdreven atomistisch model . Hij reduceert de mens tot een een simpel chemisch proces , terwijl vele aspecten van het menselijke brein nog onbekend blijven . Als ik zijn theorie rationeel doortrek , dan zou kunst een absoluut irrelevante bezigheid zijn en zou ze bijgevolg ook niet bestaan . Maar ze bestaat wel , dus denk ik spontaan : Trekt Brooks niet te snelle en te verregaande conclusies over de mens als bewuste entiteit ? 