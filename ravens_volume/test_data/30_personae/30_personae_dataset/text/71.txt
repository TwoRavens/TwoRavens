Documentaire : " Automatic mechanical self replication " Samenvatting : Von Neumann ( 1903 - 1957 ) was de eerste wetenschapper die zich luidop afvroeg of het mogelijk was een machine te ontwikkelen die zichzelf kopieerde . Zijn modellen zijn plakaatjes met hoekjes die in elkaar kunnen klikken , en afhankelijk van het materiaal en de vorm van de plakaatjes haken ze moeilijker of makkelijker in elkaar . Op deze manier wilde Von Neumann Darwin's theorie nabootsen . De natuurlijke selectie of ' the survival of the fittest ' , proberen na te maken . Ook streefde hij naar het zo klein mogelijk maken van de scheiding tussen echt en artificieel . Op zoek naar de fundamenten van het leven , en een definitie voor het woord intelligentie komen we bij Chris Langton , een computerwetenschapper aan het Santa Fe Instituut . Allereerst betekent ' artificial ' of ' kunstmatig ' &slash; ' artificieel ' zoveel als ' niet gemaakt door de natuur maar door de mens ' . Professor Langton vertelt zo dat het onderzoek hieromtrent al lang bezig is , en dat de wetenschappen al honderden jaren bezig zijn met het proberen verwerken van levenskracht in mechanische toestellen . Zo gaf hij het voorbeeld van een in de achttiende eeuw gefabriceerde kunsteend , die echt kon functioneren zoals een natuurlijke eend . John Holland , ook een computerwetenschapper vertelt over " cellulaire producten " die zichzelf kunnen reproduceren , naar Von Neumann . Holland legt uit hoe je het ontstaan van natuurlijke selectie best kan nabootsen . Door kenmerken te reproduceren tot getallen , en die in te geven in een computerprogramma . Je plaatst de getallen in lange strings ( ketens ) , zoals DNA . Van zo'n ketens laat je er dan twee halverwege kruisen en weer verder gaan . Deze recombinatie kan het genetisch algoritme veranderen . In de jaren tachtig raakten deze genetische algoritmes pas in algemeen gebruikt door computerwetenschappers , fysici en wiskundigen . Nieuw was zo ook het " Congress of Artificial Life " in Los Alamos in 1987 . Hier kwamen toen - ook al hadden de oprichters dit niet verwacht - 150 mensen uit de hele wereld op af , om te discussiëren en ideeën uit te wisselen over kunstmatig leven . Nu werden alle tot dan toe gedane ontdekkingen bijeen gebracht . In Santa Fe vertelt Dayne Farmer ons dat de computerwetenschappers een volledig eigen taalgebruik hebben . Het leven is een waarschijnlijkheid en niet het resultaat van ( al dan niet menselijk ) ingrijpen . Ook vertelt Farmer dat alle kennis over artificial intelligence een serieus aantal sociaal-politieke gevolgen zal hebben . Het zal ingrijpende consequenties hebben op langere termijn , zo erg zelfs dat het belang van de industriële revolutie of het ontstaan van de boekdrukkunst in het niets zouden vallen tegenover de artificiële intelligentie . Onderzoek naar Artificial Life kent vele stromingen , en zo heb je Richard Brooks , die niet op de evolutionaire manier tewerk gaat maar op de " ouderwetse " wijze . Books ' bedoeling is het bouwen van een autonome robot . De eerste stap hiernaartoe was het experimenteren met artificiële insecten . Tenslotte zijn insecten oneindig kleine beestjes die wel een enorme snelheid halen . De tweede stap was het inbouwen van een robot in een maanlander , ook dit experiment slaagde . Daarna is Brooks en zijn staff begonnen aan de bouw van " Cog " , een robot waarvan Brooks hoopt dat hij ooit de intelligentie van een klein kind zal hebben . Zijn " brein " is een uitwendige computer waar hij met draden aan verbonden is . Op het moment van de documentaire zijn ze Cog nog volledig aan het opbouwen , hij moet nog armen , handen en vingers krijgen maar hier wordt aan gewerkt . Ook wordt geëxperimenteerd met verschillende materialen om te zien welke ze het beste kunnen gebruiken als ' huid ' voor Cog . Ook vertelt hij dat intelligentie een wisselwerking is van het brein met de buitenwereld . Langton benadert het thema op een nog andere manier . Hij vertrekt bij " evolutionaire algoritmen " . Hij bouwde een programma op , " de ruitjeswereld " waar allemaal kleine vierkantjes zichzelf konden kopiëren . Dit programma kon zichzelf op een korte tijd exact " nabouwen " . Hier was het belangrijk de complexiteit in te zien van de interactie . Een ander experiment , het " zwerm-simulatiesysteem " hield in dat allemaal groene bolletjes op zoek gaan naar een juiste temperatuur . Zo zou de evolutietheorie door simulatie onderzocht kunnen worden . Als laatste vertelt Kauffman , een arts , ons over DNA , RNA en aminozuren . Hij denkt DNA willekeurig samen te brengen , dat zich dan tot willekeurig RNA zou omvormen en zo nieuwe eiwitten zou vormen om zo nieuwe complexe organische moleculen te maken . Zo zijn er nog veel niet-onderzochte moleculen op de wereld , die nieuwe eigenschappen en mogelijkheden met zich mee zouden kunnen brengen mochten ze onderzocht worden . Nu al ontwikkeld zijn reproducties en modulen die op de pc werken . Maar wat zou het zijn mochten echte moleculen kunnen reageren in plaats van bits op de pc ? Zou zo een heel nieuwe evolutie kunnen ontstaan ? Eigen mening : Kunstmatige intelligentie is heel beperkt , maar wel kan onze kennis nog evolueren . Zo kunnen we programma's en robots produceren die nog veel meer trucjes kunnen leren dan kan gedaan worden met de huidige technologieën . Maar in feite is het niet zo dat deze ' Artificial Intelligence ' trucjes leren , wat wel gebeurt , is dat onderzoekers hun kennis overbrengen op computers . Op die manier - naar mijn mening - kom je als wetenschapper op een gegeven moment toch vast te zitten : het computerprogramma , en dat mag dan nog zo knap in elkaar steken als je wilt , zal nooit daadwerkelijk méér weten dan zijn ' maker ' . Mogelijk kan een ' Artificial Intelligence ' wel feiten of gegevens linken aan elkaar ( met behulp van bijvoorbeeld een daarvoor ingevoerd programma ) , maar dit alles zijn dan gegevens ingevoerd door de maker . Dus hoe intelligent is het programma dan ? Naar mijn idee even slim - en tegelijk even beperkt - als zijn maker . Ik ben ervan overtuigd dat de kennis van deze kunstmatige intelligentie nooit die van zijn schepper zal overstijgen . Ik begrijp niet waarom de mens persé het menselijk brein wil kunnen reconstrueren tot bits en een heleboel rekenkundig bepaalde formules . Wat winnen we hierbij ? De enige verklaring over ' het waarom ' van deze zoektocht sluit op een wetenschappelijke wijze aan bij religie . Misschien vergezocht , maar willen deze wetenschappers niet , op hun manier , net zoals religies dit trachten te doen , een antwoord zoeken op het waarom en hoe van het menselijk leven hier op aarde ? Maar ergens vrees ik dan dat , zoals religies eigenlijk blijven vastteken op dogma's , je in de informatica op een gegeven moment vast zal zitten met veronderstellingen en theorieën die men ' maar moet aannemen ' . Ik kan er niet aan uit hoe de wetenschap van vandaag aanneemt dat machines ooit elke capaciteit van de mens kan overnemen . Dat machines een soort ' actie-reactiemechanisme ' kunnen bezitten is logisch . Maar dat een machine bijvoorbeeld iets SPONTAAN zou doen , of zou kunnen AANVOELEN , dat gaat m'n petje te boven . Computerprogramma's gaan nooit volledig situaties kunnen INSCHATTEN zoals de mens dat kan . Ook gaan computerprogramma's onze slechte kantjes - zoals vooroordelen , racisme , haat , misprijzen - niet kunnen uiten . Hoe zou dit immers moeten gebeuren ? Misschien is dit natuurlijk wel nog beter , een machine zou op deze manier een variant kunnen worden op de mens , maar dan zonder de slechte kantjes . Helaas denk ik dat een machine nooit de mens zal kunnen evenaren , machinerie kan tenslotte niet VOELEN . Ik geloof in de wetenschap , ik geloof in de mensheid , maar ik geloof er niet in dat technologieën opgebouwd kunnen worden die de mensheid kunnen overtreffen , of er moest een wetenschapper zijn die spontaniteit en sensitiviteit kunnen omzetten in bits . 