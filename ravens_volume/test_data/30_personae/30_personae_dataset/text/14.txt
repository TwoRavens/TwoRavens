De film ging over het onderzoek naar automatic mechanical self replication . John von Neumann was hierin een pionier . Hij vroeg zich af of er een machine kon bestaan die zichzelf zou kunnen reproduceren ( automatic mechanical self replication ) . Dit zou dezelfde wijzigingen weergeven die zich tijdens een celdeling ook voordoen . Von Neumann testte zijn theorie met een soort van triplex-blokjes . In een enkelvoudige beweging bleven de stukjes apart functioneren , indien men echter een reeds verbonden koppel in de keten plaatste , haakten ze in elkaar bij de horizontale beweging . De triplex-blokjes splitsten dan op het moment dat er vier eenheden in de keten aanwezig waren . Een andere proef die men met de blokjes deed , was een proefje waarbij men een hefboom in de keten toevoegde . Na het toevoegen van de hefboom konden meerdere blokjes zich in een vaste keten begeven voor er een splitsing voordoet . Volgens Neumann kon men , aan de hand van deze proefjes de natuurlijke selectie nabootsen . Een logisch gevolg was dus dat hij dacht dat een computer dit proces ook zou kunnen nabootsen . In het Santa Fé Institute geeft men ook een verklaring rondom artificieel leven . Zij gaan ervan uit dat artificieel vooral staat voor al hetgeen dat de mens teweegbrengt en niet de natuur . John Holland , werkzaam bij het instituut , wou een computer zelf problemen doen oplossen . Om de levenskracht in mechanismen na te bootsen zou men het best met de diagrammen werken , maar hiervoor zou men vrijwel oneindig lang bezig zijn met het onderzoek . Maar in de wetenschap is het onmogelijke ook mogelijk . Men ontwikkelde er dan algoritmen , die problemen zouden moeten oplossen zoals de natuurlijke selectie . Men zou kenmerken reduceren tot nummers ; bepaalde waarden toekennen aan de kenmerken . Na de invoer van deze nummers ( in ketenvorm ) ging men dan het programma kruismutaties laten uitvoeren . Wanneer er een fout zit in de cijferketen , dan zal dit ook effect hebben op andere niveaus . Zo krijgt men een idee over hoe een genetisch ( natuurlijk ) selectieproces in zijn werk gaat . Op het MIT zijn er dan weer onderzoekers die zich echt bezig hielden met het creëren van robots . Dr. Brooks is een van de onderzoekers die dit artificiële leven ging onderzoeken . In zijn laboratorium was men op het moment van de opname bezig met een mensrobot , genaamd Cog . De onderzoekers hadden de intentie om Cog de intelligentie van een kind mee te geven en Cog ook zaken aanleren zoals de tastzin van de mens . De meeste zaken die men Cog wou aanleren zijn bij de mensen aangeboren eigenschappen . Cog werd eigenlijk vooral gebouwd met als doel het menselijk brein een beetje beter te verstaan en om bepaalde hypothesen te testen . Uiteindelijk zou Cog in staat moeten zijn om te voelen , horen , zien en praten . Het eerste Congres over kunstmatig leven kende wel succes . Er was een workshop georganiseerd om de voorbeelden van de nieuwe vormen weer te geven . Zoals zich meestal wel voordoet kwam bij de ontdekking van het kunstmatige leven ook een geheel nieuwe woordenschat tot ontwikkeling . Een zekere dr. Langton in Santa Fé had dan weer algoritmen ontdekt en in zijn computer ingevoerd , die zichzelf , aan de hand van enkele ingevoerde regels , reproduceerden . Uiteindelijk ging deze ontwikkelde machine zichzelf reproduceren tot het sterft , omdat er op het computerscherm plaatsgebrek kwam . Naast dit reproductieprogramma ontwikkelde Langton ook nog een ander complex algoritme , waarin pixels zich gingen groeperen aan de hand van een opgegeven temperatuur . De complexiteit van de interactie tussen organismen kon men nu aantonen door dit simulatiesysteem . Als men een ingevoerde regel aanpast , dan zal een pixel op het scherm ineens een geheel ander traject volgen en zich aansluiten bij een ander groepje pixels die dezelfde temperatuur nodig hebben om te functioneren . Een andere theorie die men nu ook kon bestuderen bleek de evolutietheorie . Er werd ook een experiment vermeld waarin men willekeurig DNA en RNA zou bestuderen . Deze zouden dan bepaalde eiwitten moeten bestuderen en ook de moleculaire diversiteit . Dit programma liet toe dat er zich ook moleculen ontwikkelden die niet bestaan of nooit bestaan hebben . Het leven zelfs benut slecht 1 fractie van moleculen . Welk verband dit nu heeft met artificieel leven is dat men complexe systemen zou willen verklaren aan de hand van de bewegingen van de bits op chips , zoals moleculen bewegen in bepaalde vaten . Studie van het gedrag van moleculen is dan te vergelijken met de processen die zich binnen artificieel leven voordoen . Er doet zich dus een nieuwe evolutie voor , deze van moleculen die zelf een ecosysteem opbouwen . Onderzoeken welke moleculen er dus nodig zijn om de mensheid in leven te houden . Zo'n systemen werden dan bestempeld met de term Coevolutionaire systemen , principes die voor de mensheid van belang zijn . Het creëren van artificieel leven gaat voor mij op sommige vlakken te ver . Robots kwamen vroeger over als zijnde onbestaand , maar na het zien van deze film blijkt toch dat een groot aantal onderzoekers zich wel degelijk bezig houden met het creëren van robots met menselijke eigenschappen . Films zoals " Artificial Intelligence " en " I , Robot " lijken nu niet langer een fantasie van een regisseur of producer . Persoonlijk weet ik niet hoe ver men al staat in dit onderzoek , want de film was niet zo recent . Het concept " robot " schrikt mij vooral af , omdat dit als gevolg kan hebben dat de mens volledig weggecijferd kan worden . Robots die dezelfde kenmerken bevatten zoals een mens , kunnen dan ook het werk van de mens overnemen . Zoiets zou de mens overbodig maken in sommige werkgebieden . Er zijn nu al in assemblagefabrieken elektronische armen die bepaalde functies overnemen van de " menselijk " werkkrachten . Hetgeen wel aanspreekt is dat men dit artificiële leven vooral wil ontwikkelen omdat men verder wil komen in het onderzoek naar menselijke eigenschappen . Zo wil men het brein en de werking van bepaalde gewrichten en zintuigen onderzoeken aan de hand van artificieel leven . Voor zo'n doeleinden vind ik het al minder angstaanjagend . Het brein is nog steeds bij één van de grootste mysteries in de geneeskunde , lijkt mij , omdat elke hersenkronkel een andere functie vervuld . Men weet ook niet welke kronkel nu instaat voor welke lichamelijke functie . De hoofdfuncties heeft men echter wel al kunnen achterhalen , mede door het onderzoek naar artificieel leven . Men zet ook computers in op taaltechnologisch vlak , maar dat was niet het belangrijkste gegeven in deze video . Het is ook bewonderenswaardig dat men in de jaren zeventig à tachtig hiermee bezig was . Dat is nu toch al een goede twintig jaar geleden en als je de film bekeek was het wel bewonderenswaardig hoe ver men toen eigenlijk al stond in dit onderzoek . Hetgeen men in die tijd ontdekt had , zal blijkbaar in verhouding met de hedendaagse onderzoeken een hele kleine peulschil zijn . Ik kan mij voorstellen dat ze nu al onmenselijk veel verder staan in hun onderzoek naar artificieel leven . Alleen al het feit dat men ook computergestuurde sondes de ruimte inschiet om op een vrij onbereikbare planeet onderzoeken uit te voeren , toont aan dat men in dit onderzoek ver staat . Deze sondes ( misschien beter gezegd " robots " ) hebben dezelfde functies als de mens . Ze kunnen stalen nemen , beeldmateriaal doorsturen naar de aarde en zich verplaatsen . Maar hier wijk ik iets teveel af van de oorspronkelijke film , ook al werd daarin een robot vermeldt die onderzoek op de maan afgerond had . 