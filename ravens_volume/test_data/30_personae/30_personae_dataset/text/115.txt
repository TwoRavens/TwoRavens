Op lege dagen zoals deze durf ik er nog wel eens over tobben : hoe zit dat toch met de mensheid , waar vandaan en waarheen gaan . Evolutie , evolutie en nogmaals evolutie . De mens heeft er miljoenen jaren over gedaan om zich te ontwikkelen van boomkruiper tot fameuze homo sapiens . Hij deed dit langzaam en zeker , maar hoe ? Dat mag Joost weten , want op het vermoeden van een belangrijk missing linkje na , zijn er geen spectaculaire revoluties waargenomen in ons oorsprongsverhaal . De gehele wandeling des mensch blijft een raadsel . Tenminste als u niet te vinden bent voor versies met een artificiële schepper , want in dat geval getuigen bepaalde testamenten , oude en nieuwe uiteraard , wel van het nodige spektakel . Echter , ook vanuit rationeel standpunt is er intussen een tijdperk aangebroken waarin potentieel grote bokkensprongen in de pijplijn zitten . Ik heb het niet over de oorlog en dergelijke conflicten die de aarde doen beven , maar over artificieel leven . Artificial life , artificieel leven of artificiële intelligentie zeg maar . Het is een trend waar de wetenschap de laatste decennia alsmaar meer aandacht aan besteedt . Blijkbaar nog niet voldoende , want het topic dient tevens tot voer voor deze tekst , die deel uitmaakt van een project dat kadert in computerlinguïstiek en gebaseerd is op een videofragment genaamd Automatic Mechanical Self Reproduction : op zoek naar leven en intelligentie . Een zoektocht naar kunstmatig leven , leven dat zichzelf in stand weet te houden zonder inbreng van de natuur . Van leven , onnatuurlijk leven in het bijzonder kan men met andere woorden voorlopig niet genoeg krijgen . Klinkt positief , maar ik blijf het zonder meer een merkwaardige obsessie van de moderne mens vinden . Hoezeer wij ook in staat zullen zijn ons te ontketenen van de natuur , we komen er toch altijd opnieuw in terecht . Ik bekijk deze drang hoe langer hoe meer als een vorm van collectieve blindheid voor de echte uitdaging : het leven zoals het is . De wereld is immers niet perfect en dat hoeft ook niet . Misschien zou de mens in eerste instantie de grenzen van zijn eigen capaciteit beter eens wat vaker kunnen verkennen , alvorens dwangmatig een kopietje af te willen leveren . Reden te meer om de wanhopige queeste naar artificieel leven een halt toe te roepen of er op z'n minst bedenkingen als deze aan vast te koppelen . Ik zou de termen artificiële intelligentie en artificieel leven loskoppelen en een duidelijke scheidingslijn tussen beiden trekken . Het is immers een bekend gegeven dat er wel degelijk slimme technologie ontwikkelde wordt , die de mens en de natuur ten goede komt . Verder is toch niet absoluut noodzakelijk dat de technologie in kwestie in staat moet zijn zichzelf te reproduceren . In elk geval zijn er voldoende geleerden die de piste van de mechanische zelfreproductie sinds jaar en dag bewandelen . Een bekend voorbeeld uit de achttiende eeuw is de kunsteend van Jean-Jacques Rousseau : een " levensecht " exemplaar . Dit is natuurlijk lang geleden , maar het is en blijft een feit dat zulke vormen van creativiteit ook nu nog een bron van inspiratie vormen voor de moderne onderzoeker . Ik sla dus even enkele honderden jaren en kom zo terecht bij het MIT ( massachusetts institute of technology ) in de Verenigde Staten . Studenten wetenschap en technologie bijbrengen is al vanaf 1865 de missie van dit instituut . Cruciaal in het onderzoek naar slimme mechaniek , is de bijdrage van John Holland . Holland deed concrete bevindingen betreffende kruising en selectie . Op basis van zijn theorie ontwikkelde professor Neuman een machine die in staat was zichzelf te reproduceren . Hij bewees dit aan de hand van een computer , die berekende dat een reproductieproces gereduceerd kon worden tot het kruisen van tekenreeksen , die op hun beurt nieuwe ketens geneerden . Dit is het copy + cross copy principe . Dankzij steeds krachtiger wordende computers werden simulaties als deze mogelijk , wat ongetwijfeld een grote troef was bij het falsifiëren van nieuwe hypotheses . Vervolgens implementeerde men begin jaren '80 de eerste genetische algoritmes en vanaf dat ogenblik begaf het onderzoek naar artificiële intelligentie zich op het terrein van meerdere disciplines . Plots kwam men terecht in het vaarwater van de fysiologie en de biologie , enzovoort . Spoedig werd er een congres rond artificieel leven georganiseerd . De toeloop was enorm en de bijeenkomst was geslaagd . Op het congres werden zelfs nieuwe kunstvormen getoond op basis van de laatste wetenschappelijke bevindingen . Een van de aanwezigen was Doug Farmer , bekend van de primaire chaostheorie . Farmer zei over artificieel leven ondermeer dat het een vorm betreft met een eigen taal en wijsheid . Deze verder niet nader bepaalde vorm zou in staat zijn zich spontaan te ontwikkelen op basis van interactie tussen enkele basiselementen . De creatie van nieuwe levensvormen zou hoe dan ook een nieuw licht werpen op wie we zijn , de impact op de mens gigantisch . Vanuit deze optiek is het niet ondenkbaar dat de mensheid des te vlugger herleid kan worden tot een small event en in totaal weinig belang heeft , nog minder dus . Researchers zoals Berrick en Brooks illustreerden dit idee met neuro-anatomische simulaties . Ze toonden aan dat ook niet-menselijke wezens ook min of meer zintuiglijk kunnen functioneren . Hun staaltje technologie dat ze ontwikkelden , stond beter bekend als Cog , een reusachtige robot met de intelligentie van een kind . Cog beschikte slechts over weinig rekenkracht en moest het dan toch maar stellen met geringe bewondering . In navolging van deze " technoreus " werden er nog gelijkaardige insectenrobots gebouwd , maar ook zij veroorzaakten weinig wereldschokkends . Chris Langton hield zich bezig met het toepassen van evolutiealgoritmes . Hij wilde met de computer " cellulaire automaten " doen opleven . De techniek is gebaseerd op regels die voortvloeien uit kleurherkenning . Op deze wijze ontstond er lus-staart-structuur , die op in staat was zichzelf eindeloos op geordende wijze te kopiëren . Hetzelfde principe werd gehanteerd bij een zwerm-simulatie-systeem . Hier werd temperatuur gebruikt als parameter . Zo trachtte Langton inzicht te verwerven in evolution-dynamics , hij hield het eenvoudig . Stuart Kauffman van het Stanley Miller Institute koppelde de bouwstenen van DNA en RNA aan getallenreeksen die ingevoerd werden in de computer . Kauffman ontwikkelde een methode om nieuwe moleculen te maken voor toepassing in chemie en geneeskunde . Daar het natuurlijke leven slechts een fractie van het aantal mogelijke verbindingen ( 106 ) bevat , zijn er nog mogelijkheden te over . Zelfreproducerende cellen zouden dus een immense diversiteit kunnen opleveren . Als deze cellen dan zelf een eigen ecosysteem zouden vormen , dan is een symbiose van nuttige " producten " mogelijk en ontstaan er nieuwe soorten . Kauffman's ultieme doel was inzicht te kunnen verwerven in evolutionaire gemeenschappen . Destijds vond men de resultaten van zulke experimenten verbazend , maar de eenvoud van de verwezenlijkte structuren blijft scherp contrasteren met onze complexe wereld . We zijn dus nog lang niet overbodig . Laat de robots en kompanen nog maar wat trainen . Intussen kunnen we hopen dat de nieuwe ontdekkingen inzake technologie slim genoeg zijn om de hele wereld ten goede te komen en als het een beetje meezit , gebruiken we onze eigen hersencellen eens wat beter . Of blijft het wachten op die chip ? 