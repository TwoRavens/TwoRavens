De documentaire over ' Artificial Life ' begint met een video-opname van een experiment van dr. Von Neumann . Op deze video bewijst dr. Von Neumann dat hij machines zichzelf kan laten reproduceren . Dit is een mijlpaal in de geschiedenis van machines , omdat het een onweerlegbaar bewijs was dat een einde maakte aan een filosofische discussie die al eeuwen lang aan de gang was . Men vroeg zich af of machines zichzelf wel konden reproduceren . De meest gangbare hypothese was dat dit onmogelijk was , omdat de machine een diagram van een diagram van een diagram - en zo in het oneindige door - nodig zou hebben , die we niet aan de machine in kwestie zouden kunnen geven . Dr. Von Neumann legde de aanhangers van deze hypothese voor goed het zwijgen op , door hen het tegendeel te bewijzen . Hij legt immers op video vast , hoe bepaalde zogenaamde ' modules ' zichzelf feilloos afsplitsen van zodra ze zichzelf hebben nagemaakt . Hiermee was de eerste stap naar ' Artificial Life ' gezet . Celdeling , een van de oerprincipes van het leven in al zijn vormen , kon van nu af aan perfect machinaal worden nagebootst . Na dit introductiefilmpje maken we een sprong in tijd en ruimte naar het ( voor de documentaire ) hedendaagse Santa Fe . Hier krijgen we van een zekere dr. Chris Langton van het Santa Fe Instituut een korte toelichting op ' Artificial Life ' . Artificieel leven is , zo leert dr. Langton ons , leven gemaakt door de mens , in plaats van de natuur . De mens tracht al eeuwen lang het mirakel van het leven na te bootsen . Zo was er in de zeventiende eeuw een wetenschapper die beweerde een eend te hebben nagebouwd . Deze ' eend ' zag er uit als zijn levende tegenhanger , kon wandelen , en slaagde er in om graantjes op te pikken . Deze graantjes werden zelfs in de eend , door een ingewikkeld radernetwerk omgezet in iets wat er uit zag als eendenuitwerpselen . In zijn eigen tijdsgeest werd dit natuurlijk gezien als een hele prestatie , maar het is niet iets waar zelfs de geïnterviewden van de ietwat verouderde documentaire nog tevreden mee zijn . De eend bezat namelijk geen artificiële intelligentie . Waar de zeventiende-eeuwse eend enkel domweg voor zich uit moest kunnen lopen , wordt er van hedendaagse nepeenden verwacht dat ze weten waar ze hun poten neerzetten , hoe ze obstakels moeten omzeilen , dat ze afstanden kunnen inschatten , enzovoort . Dit wordt tegenwoordig gerealiseerd door computerchips . Hoe dit dan precies in zijn werk gaat , legt een zekere dr. John Holland ons uit . Dr. Holland herhaalt het fundamentele belang van het werk van dr. Neumann . De sleutel tot het creëren van ' Artificial Life ' ligt in de zelfreproductie . De stap die ná Von Neumanns werk gezet moest worden , was het perfectioneren van deze wetenschap door ervoor te zorgen dat de mensenhanden die nodig waren in zijn video werden vervangen door een computer . Dr. Holland legt uit dat dit kan worden gerealiseerd met behulp van algoritmes . Hij licht toe dat dit gebeurt door een bepaald probleem onder te verdelen in een lijst kenmerken , die dan weer worden opgesplitst in een reeks puntjes . Deze puntjes worden onder elkaar op een rijtje gezet , waarna het genetische algoritme zijn werk doet . De moeilijkheid ligt hem in het onderscheiden van de relevante problemen , volgens dr. Holland . Het algoritme doet al het andere werk . Bij de ontdekking van deze genetische algoritmes in de jaren 1980n explodeerde het onderzoeksveld dan ook . De bovengenoemde dr. Langton besloot toen een conferentie te houden over artificiële intelligentie . Hij stuurde een bericht naar wetenschappers over de hele wereld , en nodigde iedereen die onderzoek verrichtte in aangrenzende domeinen uit om naar de conferentie te komen . De opkomst was enorm , zodat de brainstormconferentie een hele verrijking was die vele deuren opende . Een van die deuren gaf toegang tot het werkgebied van dr. Doyne Farmer , de fysicus die als volgende aan het woord kwam . Dr. Farmer heeft zich gespecialiseerd in het maken van autonome robotten . Dit wil dus zeggen dat hij robotten maakt die alles uit zichzelf kunnen . Om dit te realiseren , moeten de robotten kunnen interageren met de wereld om zich heen , zoals ik hierboven al heb uitgelegd naar aanleiding van de nepeend . Dit verklaart dr. Farmer met een analogie over een mier op het strand . Hij zegt dat een mier op het strand een heel complexe weg aflegt . Deze complexiteit zit echter niet in de mier , maar in het strand . De mier kiest gewoon de makkelijkste weg , rond de grote zandkorrels heen . Eenzelfde systeem wil men ook in de robots steken . Het gehoopte resultaat zijn robots met de intelligentie van een insect . Hier krijgen we onmiddellijk twee voorbeelden van te zien . Het eerst voorbeeld is een simulatie van een maanlander . Een autonome robot wordt op een gesimuleerde maanvlakte geplaatst , moet zichzelf uitplooien en de wereld beginnen verkennen . Hier moet hij , net als de mier , de beste weg kiezen , zijn poten kunnen opheffen indien nodig , en weten wanneer hij niet verder kan , en een andere weg moet kiezen . Wanneer het experiment geslaagd blijk horen we de wetenschappers euforisch juichen op de achtergrond . Het tweede voorbeeld is de mensrobot ' Cog ' . Deze is echter nog niet afgewerkt . Het is de bedoeling de robot van alle nodige sensoren - gevoel , licht , gehoor - te voorzien , zodat het alles om zich heen kan waarnemen , en hieruit de juiste conclusies kan trekken . De robot zou na een tijdje de werkelijkheid juist moeten leren waarnemen , en daardoor afstanden kunnen inschatten , objecten kunnen vastnemen enzovoort . Cog zou de ( artificiële ) intelligentie van een baby moeten hebben . Na deze korte kennismaking met Cog , ontmoeten we nog een laatste wetenschapper , die zich gespecialiseerd heeft op chemisch en biologisch gebied . Ook hij vindt de genetische algoritmes die dr. Holland aan ons heeft uitgelegd uitermate interessant . Hij wil deze algoritmes gebruiken voor chemische doeleinden . Door in plaats van in een computerchip bits op bits te laten reageren , stelt hij voor om in een chemisch labo moleculen op moleculen te laten reageren , volgens dezelfde algoritmische principes . Het resultaat zou - hypothetisch - een heleboel nieuwe moleculen zijn , die eerder niet op de aarde voor kwamen . Deze moleculen zouden dan allemaal nieuwe eigenschappen hebben , die waarschijnlijk nuttig zouden zijn op verschillende gebieden , zoals de medische wetenschap bijvoorbeeld . Na de monoloog van deze laatste wetenschapper , werden we wegens tijdsgebrek genoodzaakt om de documentaire stop te zetten . Ik vond de documentaire wel interessant , maar een beetje aftands . We staan tegenwoordig al veel verder met deze technologie . In plaats van robots met de artificiële intelligentie van insecten zijn we nu al bezig met robots met de artificiële intelligentie van honden en katten . Ook op gebied van celdeling zijn we al veel verder . Ondertussen is men er namelijk al in geslaagd om een schaap te klonen . Dit schaap , Dolly , is wel vroegtijdig gestorven , maar de sporen van wetenschappelijke vooruitgang zijn zeker zichtbaar . Alles bij elkaar genomen vond ik de documentaire zeker te pruimen . Hoewel ietwat veroudert , zit hij goed in elkaar , en wordt alles goed uitgelegd . De documentaire mag dan vandaag de dag niet meer zo nuttig zijn , op moment van constructie zal hij zijn doel zeker en vast gediend hebben . En voor de studenten van vandaag zal het in ieder geval een goed inzicht kunnen geven in de manier waarop wetenschappers van enkele decennia geleden dachten , en hoe de grondslagen van hedendaags wetenschappelijke vorderingen gelegd zijn . 