Het eerste fragment behandelde de vraag of er een machine te bouwen is die zichzelf ( eindeloos ) kan kopieëren , zoals een levende cel dat kan . Deze vraag is belangrijk met betrekking tot AI , omdat dit een van de unieke kenmerken van leven is . Er werden experimenten getoond met kleine bouwstenen uit triplex , die aan elkaar gehaakt konden worden en op een andere manier terug uiteen te halen waren . Zo verkreeg men kopieën van het origineel . De wiskundige Von Neumann had deze vraag trouwens al lang geleden beantwoord en bewezen . Mits er genoeg basismateriaal beschikbaar is , is het antwoord op deze vraag dus positief . De onderzoekers in de film willen uiteindelijk een computermodel bekomen dat hen kan helpen inzicht te verkrijgen in onderwerpen uit de biologie , bijvoorbeeld het gegeven van " survival of the fittest " . Er ontstaat dus een vervaging tussen echt en artificieel . Daarna volgde een interview met een professor . Hij definieerde artificiële intelligentie als " leven gemaakt door de mens , in tegenstelling tot leven gemaakt door de natuur " . Hij vertelde dat men al eeuwen gefascineerd is door AI . Zo is er lange tijd geleden in Frankrijk iemand geweest die een mechanische eend maakte . Ze was blijkbaar levensecht en mensen vonden het zeer merkwaardig . Computermodellen van tegenwoordig zijn zeer nuttig in de studie van allerlei onderwerpen . Men kan bijvoorbeeld meer inzicht krijgen in de erfelijkheidsleer door zogenaamde " strings " in te voeren en de computer deze te laten reproduceren en recombineren . Zo kan men in een aantal minuten automatisch tienduizenden nieuwe combinaties verkrijgen en bestuderen . In de jaren 80 vond er een conferentie over AI plaats . Zo'n 150 mensen uit allerlei verschillende disciplines en vanuit heel de wereld kwamen bij elkaar om ideeën uit te wisselen . Er werden workshops gehouden en zo konden gelijkstemden , die elders geen gehoor vonden , toch ergens terecht met hun ideeën . De organiserende professor legde zijn filosofie over AI en leven in het algemeen uit in een interview . Hij ziet leven helemaal niet zo speciaal als er traditioneel over gedacht wordt ; het ontstaat spontaan bij een aantal basisvoorwaarden . Deze nieuwe opvatting heeft ook socio-politieke consequenties en een gevolg voor hoe we tegen onszelf als mens kijken . Een volgend fragment behandelde het onderzoek van een professor in een technologisch instituut in Massachusetts . Hij liet een video over een recent experiment van een gesimuleerde maanlanding zien . Een autonome robot verbleef vier dagen in een afgesloten maanlander ( zonder contact met mensen ) , maar functioneerde toch nog na de landing . De professor leidde de interviewer ook nog rond in een gebouw waar hij en z'n team aan een ander project werkten . Ze waren bezig met de ontwikkeling van een mensachtige robot , Cog genaamd . De robot was nog maar in een pril stadium aangezien hij enkel een beweegbaar hoofd met ogen had . De ogen waren wel beweeglijk zoals die van mensen , ze konden objecten blijven volgen . Verdere verbeteringen , zoals armen , handen , huid , oren en een gezicht waren nog volop in ontwikkeling . Met deze verbeteringen hoopten de onderzoekers de robot zo levensecht mogelijk te maken . De robot zou kunnen interageren met zijn omgeving en zoals een kind een leerproces kunnen doorlopen . Het brein van de robot zat niet in zijn hoofd maar op een aparte unit die via kabels in contact met hem stonden . De computer had , net zoals menselijke hersenen , niet een centrum maar was opgebouwd uit gespecialiseerde onderdelen . Dit project van de menselijke robot was begonnen met een simpeler experiment met mechanische insecten . De professor liet zo'n insect zien en vertelde dat het autonoom kon lopen . Met behulp van sensors en afzonderlijke processors voor elke poot kon de robot zijn balans bewaren . Een andere professor demonstreerde zijn zelfgeschreven computermodel dat evolutie processen simuleerde . Het bestond uit een sterk vereenvoudigde en tweedimensionele weergave van de wereld , waarin een organisme geplaatst werd . Naarmate de tijd vorderde , kopieerde het organisme zichzelf . Een exponentieële toename zorgde er als snel voor dat de gegeven ruimte te klein werd . Een tweede model , " swarm simulation system " genaamd , bestond uit een vlak met daarin een aantal kleine groene puntjes . Elk puntje krijgt een ideale temperatuur toegewezen . Het vlak heeft een aantal gebieden met sterk verschillende temperaturen , voorgesteld door verschillende tinten rood . De puntjes gingen uit zichzelf op zoek naar hun eigen ideale temperatuur . Wanneer de wetenschapper de ideale temperatuur van een van de puntjes veranderde , vertrok het zo snel mogelijk uit het gebied waar het toen was . Dit model geeft wetenschappers de kans om evolutieprocessen te bestuderen die men anders , in de echte wereld , niet kan onderzoeken . In het laatste fragment kwam een professor aan bod die voortging op het experiment van Stanley Miller in de jaren vijftig . Deze laatste had aangetoond dat als je elektriciteit door een mengsel van gas en water stuurt , aminozuren kunt verkrijgen . Andere experimenten toonden aan dat de bouwstenen van DNA verkregen kunnen worden . De geïnterviewde wilde , met behulp van computers , een eindeloze reeks nieuwe combinaties van proteïnes maken en bestuderen . Ook combinaties die helemaal niet voorkomen op onze aarde en nooit bestaan hebben in de geschiedenis van het leven . Het aantal soorten proteïnen dat heeft bestaan wordt geschat op tien tot de zestigste . Maar het aantal mogelijke combinaties van aminozuren is twintig tot de honderdste , wat veel meer is . Er is dus veel meer te bestuderen . De geïnterviewde ziet een toekomst waarin we deze nieuwe moleculen niet enkel in bits bestuderen , maar waar we ze ook echt maken . Zo zou het echt artificieel leven worden , een hele nieuwe evolutie die we zouden kunnen bestuderen , naast degene die we zelf hebben doorgemaakt . Organismen zullen een ecosysteem vormen waarbij de ene voedsel voor de ander is . Dit onderzoek zou ons enorm veel inzicht kunnen geven in ons eigen bestaan , op allerlei vlakken . Ik vind het onderzoek naar AI op zich wel interessant . Ik had wel zo mijn vragen bij de verschillende projecten van de wetenschapper die zich met robots bezighield . De link met artificiële intelligentie was mij niet volledig duidelijk . Ik zie niet in wat men voor nieuwe kennis zou kunnen opdoen , zelfs als zou de robot Cog volledig klaar zijn . Het belastingsgeld kan wel beter besteed worden naar mijn mening . De verschillende computermodellen die getoond werden kwamen me bijzonder primitief over , ookal begrijp ik dat het een documentaire uit de jaren tachtig was . Ik begrijp niet hoe je met zoiets simpel nieuwe inzichten zou kunnen krijgen . De laatste wetenschapper , die zo wegdroomde bij toekomstig onderzoek naar een nieuwe evolutie , bezorgde mij zelfs een naar gevoel . Hij had het over een heel ecosysteem , met nieuwe organismen die andere als prooi hebben en zich via het principe van " survival of the fittest " zouden evolueren . Wat als dit fout zou lopen en de mens zelf de prooi wordt ? Als er zoveel moleculen zijn waarvan wij niet weten wat ze kunnen doen lijkt het me geen goed idee om zomaar in het wilde weg te beginnen experimenteren . Het is misschien maar beter om de vraag waar wij vandaan komen filosoferend te benaderen in plaats van de weg van de harde wetenschap te kiezen . Sommige vragen blijven beter onbeantwoord . Het zoeken zelf is vaak leuker dan het vinden . Het ligt in de menselijke aard om zich af te vragen " waarom ? " , maar als we eenmaal dat antwoord hebben gevonden , wat blijft er dan nog over ? 