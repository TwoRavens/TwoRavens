Kunstmatig leven ( Engels : artificial life ) , dat ondertussen een vakgebied geworden is in de wetenschap , poogt de fundamentele verschijnselen van het leven te vangen in mechanismes . De wetenschappers die zich hiermee bezighouden willen niet-biologische elemenen gebruiken om iets te creëren dat zich gedraagt als een biologisch mechanisme . De kern van de zaak bestaat uit het selecteren van eigenschappen die dan gereproduceerd worden ( door een computer ) tot reeksen van getallen . Een PC kan die cijferreeksen zeer snel verwerken of kruisen . Dit is mogelijk sinds de jaren ' 80 , toen het genetisch algoritme heel populair werd . Het begin van kunstmatig leven kwam er toen Neumann een machine uitvond die zichzelf kan reproduceren . Het gaat om een machine , bestaande uit stukken triplex met haakjes , die zichzelf kopieert . De stukken triplex produceren energie wanneer ze horizontaal tegen elkaar bewogen worden , met een oerkiem in het midden . Zelfreproductie is dus het begin van ' artificial life ' . Bedoeling van het vakgebied kunstmatig leven is een beter inzicht te krijgen in de wijze waarop natuurlijke evolutieprocessen zich afspelen . Het eerste congres over kunstmatig leven vond plaats in Los Alamos . Daar kwamen verschillende wetenschappers samen die verschillende deelgebieden van het vakgebied kunstmatig leven bestuderen . Volgens één van hen , Dyone Farmer , is leven een spontaan natuurlijk verschijnsel dat geen speciale gebeurtenissen veronderstelt . Hij denkt ook aan de filosofische kant van de zaak . Wat betekent kunstmatig leven voor de mens ? Wat kunnen de sociale en politieke gevolgen ervan zijn ? Wetenschappers die met kunstmatig leven bezig zijn moeten hier steeds rekening mee houden , de gevolgen zijn immers niet gering . Je zou kunnen zeggen dat wanneer de mens kunstmatig leven creërt , hij God aan het spelen is , misschien zelfs God wordt . Geloof in God verandert in onvoorwaardlijk geloof in de technologie . En we weten allemaal dat dat onvoorwaardelijk geloof in technologie al rampen heeft veroorzaakt . Andere wetenschappers die actief zijn in het vakgebied van het kunstmatig leven , zijn Berwick en Brooks . Zij creëerden vooral robots : een robot in een maanlander , een mensachtige robot en ( hun specialiteit ) artificiële insecten . Dit alles is alleen mogelijk omdat de hersenen decentraal georganiseerd zijn , in tegenstelling tot wat vaak beweerd wordt , en zo kan hun functie geïmiteerd worden door een robot . De hoge moeilijkheidsgraad in het maken van die robots komt vooral voort uit de wisselwerking tussen het systeem en de buitenwereld . De complexiteit bevindt zich immers niet in de mens of in het systeem , maar in de buitenwereld . Uiteindelijk wordt in de documentaire gezegd dat Berwick en Brooks zich voortdurend afvragen hoe je zulk een complex systeem kan bouwen . Dit is voor mij erg contradictorisch , want even daarvoor werd nog benadrukt dat het systeem zelf niet complex is , maar wel de buitenwereld . Chris Langton wil vooral de evolutie begrijpen door zich bezig te houden met kunstmatig leven . Hij noemt kunstmatig leven ' life made by man ' , in tegenstelling tot ' life made by nature ' . Hij is specialist in evolutionaire algoritmen in PC's , dit zijn algoritmen die zichzelf voortdurend kopiëren . Een kunstmatige wereld houdt zich volgens hem aan bepaalde regels waardoor het systeem zichzelf kan kopiëren ( het beeld dat hij gebruikt om dit te verklaren is een lus met staart die steeds opnieuw een identieke lus voortbrengt vanuit die staart ) . Het uiteindelijke resultaat is dat de systemen zullen sterven door overbevolking . Op deze manier bestudeert Langton alle evolutionaire processen . Nog een andere authoriteit in het vakgebied van kunstmatig leven is Stuart Kaufmann . Hij wil complexe systemen maken van complexe moleculen . Hiervoor produceert hij totaal nieuwe eiwitten met een toegepaste moleculaire machine . Zo kwam hij tot de vaststelling dat er enorm veel ongebruikte moleculen in de wereld zijn . Volgens hem vormen moleculen die energie kunnen produceren het ultieme kunstmatig leven . Dankzij die moleculen die zich collectief voortplanten is het mogelijk een nieuwe evoltutie te bestuderen , die totaal verschillend is van de evolutie die we tot nu toe altijd al kenden . In deze collectieven van moleculen vinden we verschillende vormen van samenleven zoals co-evolutionaire gemeenschappen , symbiose , parasieten , etc. Als men dit in een groter geheel plaatst van één wereld en één grote beschaving kan men hier bestuderen hoe gemeenschappen kunnen samenleven . Dit brengt ons dus terug naar het meer filosofische , sociale en politieke niveau . Men kan zich dus afvragen wat het nu is van het creëren van kunstmatig leven . Vooral in andere wetenschappelijke disciplines kan het nuttig zijn , daarbij denken we in de eerst plaats aan biologie , meer bepaald evolutionaire biologie . Biologen die zich bezighouden met het bestuderen van de evolutietheorie konden vroeger het proces van de evolutie niet direct waarnemen . Met het kunstmatig leven is daar verandering in gekomen . Alle stadia van de evolutie kunnen nu immers kunstmatig gecreëerd worden . De evolutie kan opnieuw volledig plaatsvinden voor de ogen van de evolutiebioloog . En dat alles gebeurt dan ook nog volgens enkele heel eenvoudige processen , wat kunstmatig leven nog aantrekkelijker maakt voor wetenschappers om het te gebruiken . Maar is het niet tijd om zich af te vragen wat dit alles ons zal brengen in de toekomst ? Het kunstmatig leven , de programma's die ontwikkeld werden in computers , is in staat zichzelf te reproduceren , te muteren en te evolueren . Kan dit niet de voorbode zijn van levensvormen die we nu nog niet kennen ? Leven zou dan gecreëerd kunnen worden op een doelgerichte wijze , met bepaalde functies voor ogen , wat totaal verschillend is bij natuurlijk leven . De evolutie zou gepland worden , terwijl de natuurlijke evolutie absoluut geen doel heeft . Bovendien bestaat het gevaar dat de vormen van kunstmatig leven die we nu al gecreëerd hebben ooit aan onze controle zullen ontsnappen . Mutuerende en evoluerende programma's zouden een eigen leven kunnen gaan leiden ( een leven dat eventueel zelfs bedreigend zou kunnen zijn voor de mens ) , maar dit is natuurlijk zeer moeilijk te voorspellen . Het nadeel van de software voor kunstmatig leven is precies dat de mens volledig buitenspel staat na de creatie van die software , van zodra het programma loopt kan de mens alleen nog observeren . Maar wat voor intelligentie zal die nieuwe intelligentie zijn ? Sommigen denken dat ze in de verste verte niet zal lijken op menselijke slimheid . We hebben immers geen invloed op de richting die het proces uitgaat , zoals reeds gezegd , we kunnen enkel de voorwaarden stellen die het mogelijk maken kunstmatig leven te scheppen . Daarna kunnen we alleen maar afwachten wat daaruit zal groeien . Daarom zijn we waarschijnlijk ook niet in staat dit nieuwe denken te begrijpen , en zal het ons ook weinig of niets wijzer maken over hoe wij zelf redeneren en denken . Maar je kan het ook positief beklijken . De toekomstige mens zal immers ook de optie hebben om zichzelf kunstmatig te verbeteren , of om zelfs een compleet kunstmatige entiteit te worden . Zo zal hij niet mer ondehreven zijn aan de beperkingen van zijn huidige biologische lichaam . De mens zal dus nog perfect kunnen meetellen in de toekomstige maatschappij van hogere entiteiten . Maar is het wel een goede zaak dat de mens zelf artificieel zal worden ? Want zo kan alle natuurlijk leven op termijn immers verdwijnen ... Uit al het voorgaande blijkt dat kunstmatig leven best een nuttige discipline kan zijn , maar toch heel veel vragen oproept . En dan hebben we het vooral over de filosofische kant van de zaak . De wetenschap kan er veel mee , de vraag is wat de mens er op niet-wetenschappelijk gebied aan heeft . Zal het betere mensen van ons maken ? Of zullen de gevolgen eerder negatief zijn ? We zullen alleen maar kunnen afwachten om de resultaten hiervan te zien . En dan is het te hopen dat het kunstamtig leven nog niet aan onze capaciteiten ontsnapt . 