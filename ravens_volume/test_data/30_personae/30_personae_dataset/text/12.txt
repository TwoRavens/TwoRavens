Film over Artificial Life Tijdens de les hebben we een documentaire gezien over Artificieel leven . In die documentaire ging het vooral om de vraag of het mogelijk zou kunnen zijn om machines te ontwikkelen die zichzelf zouden kunnen reproduceren . John von Neumann , een Hongaars-Amerikaanse wiskundige , was een van de eerste die zich hiermee bezig hield . Hij probeerde door middel van experimenten uit te vinden of een zelfreproducerende machine mogelijk zou zijn . Dit deed hij vooral begin jaren 40 . In die tijd werd door Erland R. Penrose een experiment gedaan met triplex en energie en door dit experiment werd duidelijk dat evolutie en natuurlijk selectie nagebootst kunnen worden door mechanische modellen . Tegenwoordig wordt dit niet meer door dat soort experimenten gedaan , maar wordt alles met computermodellen nagebootst . Het onderzoek naar het kunstmatig maken van leven vindt echter al eeuwen plaats . Er werd bijvoorbeeld al in de 18 e eeuw door een Fransman een kunstmatige eend ontworpen . Zijn streven was het vangen van een deel van het leven in een mechanisch wezen , wat hij er ook mee bereikte . Dr. John Holland speelde een cruciale rol in het kunstmatig maken van leven . Hij liet de computer zelf zoeken naar oplossingen . Hij wilde ook een machine maken die zichzelf kan reproduceren , omdat dat een van de belangrijkste eigenschappen van het leven is . John Holland is de grondlegger van het genetische algoritme . In de jaren 60 is men begonnen met het maken van kunstmatige simulatiemodellen om problemen op te lossen , die in de werkelijkheid te complex zijn . Het op te lossen probleem wordt teruggebracht naar een cijferreeks op de computer . Deze reeksen worden gekopieerd en de kopieën worden gekruist en zo kan men heel snel , heel veel nieuwe generaties maken . Dit is een genetisch algoritme . De computer wetenschapper Chris Langton is in de jaren 80 begonnen met het zich bezig houden met Artificieel leven , het leven dat gemaakt wordt door de mens . Hij bootste biologische processen na met niet-biologische elementen om iets dat als een biologisch organisme functioneert te produceren en te reproduceren . Chris Langton wilde met zijn onderzoek vooral het proces van de evolutie begrijpen . Hiervoor bracht hij dit proces terug tot modellen op de computer . Hierbij maakten structuren kopieën van zichzelf totdat ze dood gingen omdat er geen plek meer was om zichzelf te kopiëren . Dit is een karakteristiek element van het leven . In de jaren 80 bleek dat veel mensen met processen als genetisch algoritme en ook geïnteresseerd werden in kunstmatig leven . Daarom hield Chris Langton in 1987 in Los Alamos een conferentie waar een workshop werd gehouden over kunstmatig leven . Ongeveer 150 mensen waren hierbij aanwezig van over de hele wereld . Na dit congres raakten nog meer mensen geïnteresseerd in het vakgebied van het artificiële leven en gingen zich hiermee bezighouden . Doyne Farmer , een fysicus die op de conferentie sprak , had een filosofie die inhield dat leven een spontaan natuurverschijnsel is dat automatisch gebeurt . Het is een resultaat van toevalligheden . Hij onderzocht het proces van het laten ontstaan van het leven vanuit de basis en wilde dit reproduceren . Hij was echter ook bezig met de ethiek hierachter en zei dat deze ontwikkelingen grote sociopolitieke consequenties zouden hebben . Het zou een grote impact krijgen en dingen als de Industriële Revolutie overstijgen . Na de conferentie kwamen er vele stromingen en gezichten in het onderzoek naar het artificiële leven . Een gezicht hiervan was R. Brooks , die zich bezighield met het ontwikkelen van een robot die autonoom zou kunnen leven . Hij gaf een simulatie van een maanlanding met een robot voor bodemmonsters als voorbeeld . Ook was hij bezig met de ontwikkeling van Cog , een mensachtige robot , die de intelligentie van een klein kind zou moeten krijgen . Het team dat Cog ontwikkelde , wilde hem zoveel mogelijk menselijke eigenschappen geven . Hij kreeg neuronanatomische functies in zijn brein en ze wilden hem hand-oog coördinatie geven . Op deze manier konden ze hypotheses testen en zo proberen inzicht te krijgen in hoe de hersenen functioneren . Ook wilden ze testen of alleen een beschrijving van de werking van de hersenen genoeg is om een robot min of meer te laten reageren zoals een mens . Brooks ontwierp ook een kunstmatig insect , genaamd Hannibal , dat 17 sensoren in zijn voetjes had en een decentraal zenuwcentrum . Daarna ging hij de mens vergelijken met insecten en kwam tot de conclusie dat de mens , tegen de algemene opinie in , geen algemeen centrum in de hersenen zou moeten hebben dat alles regelt , maar net als insecten een decentraal zenuwcentrum . Tijdens de ontwikkeling van Cog waren ze ook bezig met het creëren van een geluidsverwerkingssysteem , zodat hij ook zou kunnen horen . Verder waren ze bezig met het ontwikkelen van zijn huid en waren ze op zoek naar het beste materiaal om sensoren voor tastzin in te verwerken . Ook handen , armen en camera's als ogen werden ontwikkeld voor Cog . Ze wilden ze sensoren voor alle bestaansvormen maken . De intelligentie van Cog zat in zijn brein , maar in zijn hoofd was door de camera's van zijn ogen geen plaats meer voor het brein , dus werd dit in de rug geplaatst , maar R. Brooks maakte wel duidelijk dat Cog zich daar zelf niet bewust van was . De Amerikaanse scheikundige Stanley Miller was de belangrijkste drijfveer voor de bioloog Stuart Kauffman , die het idee had om DNA strengen om te zetten in RNA strengen . Op deze manier kon hij nieuwe eiwitten of aminozuren maken . Zo zou het mogelijk worden om chemische processen te reproduceren . Hij hoopte dat het dan uiteindelijk mogelijk zou zijn om nieuwe moleculen te ontwikkelen . Volgens hem is namelijk op dit moment nog maar een heel klein deel van alle mogelijke moleculen aanwezig in het leven . Er zouden er veel meer mogelijk kunnen zijn en daarmee zouden bijvoorbeeld misschien nieuwe medicijnen ontwikkeld kunnen worden . Door bits op chips wilde hij moleculen laten bewegen in buisjes of in reactievaten , zodat ze zich dan zelf zouden kunnen reproduceren of voortplanten Dit zou dan een nieuwe evolutie zijn , want er waren nog nooit groepen moleculen die zich konden voortplanten . Het enige wat er wel was , was symbiose , waarbij individuele moleculen zich in tweetallen voortplanten , maar niet in groepen . Hij wilde een wereld maken waarin moleculen elkaar zoeken en daarmee allerlei evoluties laten ontstaan . Dit is wetenschappelijk heel interessant , omdat hieruit wellicht zou kunnen blijken hoe mensen en samenlevingen werken . Kauffman wilde dit uitvinden door principes te vinden in hoe moleculen werken . Die principes zouden dan weer met mensen vergeleken kunnen worden en zo zou er een conclusie uit moeten komen . Hoe het met al deze experimenten en onderzoeken is afgelopen kwam uit de documentaire niet naar voren . Ik heb wel gezocht en uitgevonden dat de ontwikkeling van Cog nog steeds niet afgerond is . Er zijn echter wel vorderingen gemaakt , maar omdat de documentaire aardig oud was , leek dat mij ook wel logisch . Ik vond het een goede documentaire , maar het was wel jammer dat hij zou oud was . Vooral op dit gebied zijn er zo snel nieuwe ontwikkelingen en vorderingen dat zoiets snel verouderd is . Ik ben zelf vrij geïnteresseerd in artificieel leven , omdat er zoveel mogelijk mee kan zijn . Zeker het idee van Stuart Kauffman vond ik erg goed . Als het inderdaad zo is dat er door middel van nieuwe moleculen medicijnen ontwikkeld kunnen worden zou dat echt een goede oplossing zijn . Er is tegenwoordig op dat gebied zoveel mogelijk dat het aan de andere kant ook wel eng is , want waar moet de grens gelegd worden . Ik vind het goed dat we misschien ziektes van ongeboren kinderen kunnen verwijderen , maar ik vraag me zelf af of we echt zo ver willen gaan dat we er op gegeven moment zelf voor kunnen kiezen wat voor geslacht , huidskleur , kleur ogen en nog veel meer onze ongeboren kinderen moeten krijgen . 