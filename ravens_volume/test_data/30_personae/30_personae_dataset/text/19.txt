ARTIFICIAL LIFE & ARTIFICIAL INTELLIGENCE De documentaire die we te zien kregen betrekt een breed spectrum binnen het domein Artificial Life ( A.L. ) en Artificial Intelligence ( A.I. ) . Het fascineert wetenschappers als decennia lang hoe het leven in elkaar zit en hoe het allemaal ontstaan is . Met de automatisering is het mogelijk om tal van hypotheses in computertaal over te brengen . Het fundamentele van het leven en het mechanisme daarvan is een bron van inspiratie voor de hedendaagse wetenschappers . John Von Neumann , sprak in de jaren '50 al over automatic self replication . Dit zou een machine zijn die zichzelf zou kunnen kopiëren en reproduceren . In het Santa Fé Institute te Mexico , een wetenschappelijk instituut onderzoeken ze o.a. mechanismen van het leven zelf en dit in al zijn aspecten . A.I. wordt niet gecreëerd door de natuur maar wordt geschept door de mens . Bij experimenten herschept men synthetische biologische verschijnselen in een niet biologisch domein . Zo tracht men via een computer een aantal elementen samen te brengen en een synthetisch biologisch organisme te produceren die de vitaliteit van het leven zou moeten representeren . Als test maakte men een roboteend die binnenin een mechanisme had en synthetische uitwerpselen kon produceren en ejaculeren . Bij het laten zien van dit experiment aan een aantal mensen , waren deze blijkbaar onder de indruk . John Holland , een wetenschapper verbonden aan het Santa Fé institute zocht naar een methode om de evolutieleer te onderzoeken met mathematische modellen en eventueel de mogelijkheid die te kunnen reproduceren . Hierbij trad een filosofisch probleem op . Veel mensen dachten dat dit niet mogelijk zou kunnen zijn . John Von Neumann heeft het tegendeel bewezen . In de jaren '60 onderzocht men bepaalde processen in de evolutionaire genetica en in de natuurlijke selectie van al het leven . In de jaren '80 werd aan de hand van een computer , mechanismen via een simulatie gereproduceerd . Men ging bepaalde eigenschappen reduceren tot een aantal nummers . Aan die nummers koppelde men een reeks woorden waaraan een soort genetisch algoritme kon worden weergeven . D.m.v. de computer kon men deze test snel laten verlopen en zo de eigenschappen selecteren die eruit konden worden gereduceerd . Door te kopiëren in een vorm van kruisbestuiving en dit herhaaldelijke keren , krijg je duizenden generaties in een computer . Genetisch algoritme is de kern van deze onderzoekstechniek De eerste conferenties betreffende A.I. en A.L. : - De Alamos National Laboratory is vandaag bekend voor zijn onderzoek in A.I. Aan de hand van een reclamecampagne voor een workshop werd voor de eerste keer een oproep gedaan aan alle wetenschappers die over A.I. serieus hadden nagedacht . Resultaat van die oproep was dat verschillende wetenschappers gespecialiseerd in verschillende domeinen bij elkaar kwamen en op die manier alle kennis met elkaar konden delen . Al de wetenschappers geloofden in A.I. en hadden elk te kampen gehad met ongeloof over dit onderwerp . Zo ontstonden er nieuwe ideeën , werden er filosofische opvattingen uitgewisseld en werd er veel gelachen . Deze vergaderingen vonden meermaals plaats . - Doyne Farmer die aan het Santa Fé Institute werkt heeft een eerste conferentie over A. L gehouden en heeft op dat gebied een filosofie ontworpen . Volgens hem is het leven een natuurlijk fenomeen en heeft het geen interventie nodig . Hij houdt zich vooral bezig met artificiële processen van simpele elementen en laat die op elkaar reageren zodanig dat er ontelbare andere mogelijke manifestaties zouden kunnen bestaan van het leven dat wij kennen . Volgens hem kan dit sociologische en politieke gevolgen hebben en kan het op lange termijn zelfs voor ingrijpende veranderingen zorgen . Het uitvinden van de boekdrukkunst zou in vergelijking maar een kleine gebeurtenis geweest zijn . Robotica : - In de Massachusetts Institute of Technology houden R.R. Brooks en een collega zich bezig met het ontwerpen van robots die autonoom kunnen opereren . In dit instituut werd in een studio voor de eerste keer een gesimuleerde landing op de maan gerealiseerd door middel van een robot . Men heeft kunnen aantonen hoe een robot reageert op ingevoerde commando's . De robot die in een soort doos zat heeft gedurende 4 dagen in een baan om de maan gezeten zonder enig contact . Bij de landing werd robot wakker , ontvouwde hij zijn benen en voerde zijn taak verder uit . De uiteindelijke werking van deze eerste volledig geïntegreerde vliegtest heeft voor enige opluchting gezorgd in het instituut . In dit instituut werd Cog ontworpen , een mensachtige robot met o.a. heupen , hoofd en ogen , dit met de bedoeling een zo menselijk mogelijke robot te maken . De intelligentie bleef wel beperkt tot dat van een klein kind . Camera's en sensoren werden in connectie gebracht met het brein met behulp van een stukje neuronanatomie . Op die manier konden de lagere functies van de mens gereproduceerd worden en kon het detecteren van iets bewegend mogelijk zijn . Bij het detecteren van iets kon ' Cog ' zijn hoofd draaien in de richting ervan . Men leerde hem hoe dingen aan te raken en nog moeilijker , hoe zijn twee armen samen te brengen tot één punt . Het onderzoek over de verwerkingselementen van het menselijke brein is complex en behoeft meer inzicht . Het blijft bij hypothesen . Het onderzoek was begonnen met mobiele robotten maar met een beperkte bewegingsvrijheid . - De vraag dook snel op hoe het er bij insecten aan toe gaat . Insecten kunnen zich op op korte tijd meters verplaatsen maar dan ook in alle richtingen . Men trachtte artificiële insecten te vervaardigen . Hannibal was een dergelijk meerpotige robot . Elk van zijn 6 poten had 17 sensoren . Insecten zijn decentraal georganiseerd en niet centraal . Zo is het ook bij mensen . Het is een mythe te denken dat alles in het zenuwstelsel tot één punt bij elkaar komt . Zo werd ' Hannibal ' vervaardigd met o.a. een geluidsverwerkingssyteem om geluiden te kunnen herkennen . Eerst testte men het geluid van vallende voorwerpen om daarna over te schakelen op menselijke stemmen . De bedoeling is dat de robot zichzelf ook zou moeten kunnen horen . Het laatste element zou dan de huid zijn en dus het hele omhulsel van het lichaam . Deze huid zou moeten uitgerust zijn met temperatuursensoren om dingen te kunnen voelen . Intelligentie zit niet in het kunnen berekenen van dingen maar in de interactie ervan in de fysieke wereld . De complexiteit zit met andere woorden niet in de mens maar in de wereld . R.R. Brooks werd gevraagd hoe zijn relatie is t.o.v. A.I. Zijn antwoord luidde dat A.I. een complex kunstmatig levend systeem is waarvan de evolutie hem niet interesseert enkel het vervaardigen van het beste systeem . Chris Langdon heeft regels gedefinieerd i.v.m. evolutionaire algoritmen en cellulaire automaten . Door middel van een computer maakt een bepaalde opgestelde structuur een kopie van zichzelf , telkens weer tot er geen plaats meer is in het systeem . Op die manier wil Langdon aanduiden dat het heel simpel is het vermogen van levende organismen te reproduceren . De complexiteit schuilt in de interactie ervan . Bij een test op een computer waar 170 warmte-eenheden in waren verwerkt , werd een zwerm van lichtpuntjes in het systeem ondergebracht . Die lichtpuntjes ageerden op elkaar en zo ontdekte men dat bepaalde elementjes bepaalde warmtebronnen opzochten en zich groepeerden . Kaufmann ( arts ) sprak over Stanley Miller . DNA-patronen kwamen hier ter sprake . Een randomsysteem werd opgezet waar één gen een ander gen kopieert . Het creëren van complexe organische moleculen kan tot een gigantisch aantal worden gebracht . Op die manier kunnen ook totaal nieuwe moleculen worden gemaakt die nog nooit bestaan hebben . Volgens Kaufmann is het leven enkel een fractie van wat er allemaal ontdekt kan worden in die moleculen . Nieuwe moleculen met nieuwe eigenschappen zouden kunnen ontstaan . Het ontstaan van nieuwe moleculen zou ook kunnen leiden naar nieuw soort metalen , waardoor nieuwe machines gemaakt zouden kunnen worden maar ook nieuwe medicijnen en enzymen . Wat is hier dan het verband met A.I. ? We hebben behoefte om de oorzaak te kennen van alle leven . Dus onderzoek wordt gevoerd op het gedrag van groepen moleculen en de netwerken van de reacties die er aan gepaard gaan . De vraag rijst wanneer moleculen zich collectief gaan reproduceren . Bvb : 2 groepen die een symbiose hebben en zo voedsel met elkaar delen . Het tegendeel is ook mogelijk waar er dan geen symbiose is en waar dan bv een eventueel vergif uitgeschakeld moet worden . Een wezenlijk vraagstuk dat ons allen aangaat : We zijn met miljarden verschillende soorten op deze wereld en elk ervan heeft zijn eigen wereld waarin hij beweegt . We zoeken allemaal onze weg . Co-evolutionaire gemeenschappen zouden kunnen ontstaan in de toekomst . Er is maar 1 aarde en daarvoor hebben we nieuwe instrumenten nodig om de manier te vinden hoe mensen dan met elkaar kunnen samenleven . Conclusie over deze documentaire : - Uitvindingen kunnen positief en negatief uitdraaien . Alles hangt af van de manier waarmee men met die dingen omgaat . Het blijkt logisch te zijn dat de mens zijn evenbeeld tracht te verstaan , te analyseren en bijgevolg te scheppen . De organisatie die uiteindelijk instaat om levende robotten te produceren zal een ongelooflijke macht in handen hebben . Voor specifieke doeleinden zullen de uitvinders de nodige schepsels kunnen vervaardigen en programmeren . Het dramatisch gevolg dat hieruit kan voortvloeien is logischerwijze het zelfstandig worden van deze geproduceerde wezens , die zich tegen de wil van hun schepper gaan manifesteren . - De creatie van nieuwe genen in oneindige variaties , kan tot gevolg hebben dat de menselijke intelligentie ongekende domeinen zou kunnen bereiken . De uitkomst ervan kan zowel positief zijn als negatief . - De toepassing van de robotica blijkt een vaart te nemen die de menselijke samenleving in verwarring brengt doordat een ontelbaar aantal jobs mechanisch vervangen worden . - Het sneeuwbaleffect dat gepaard gaat aan al deze experimenten is inherent en het vervolg ervan moet met de nodige ethiek en verstand worden gestuurd . 