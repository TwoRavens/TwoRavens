Tijdens het college van 14 november bekeken we een documentaire over ' artificial life ' . Hierin werd ons eerst zeer duidelijk uitgelegd wat artificiêle intelligentie juist inhoudt . Artificiële intelligentie kan beschouwd worden als een soort wetenschap . Dagelijks houden talrijke wetenschappers zich bezig met onderzoeken naar kunstmatig leven . Men probeert iets te construeren dat een zekere vorm van intelligentie vertoont . Zo zagen we in de documentaire hoe een robot werd gebouwd met als die in de ruimte allerlei opdrachten te laten uitvoeren . De artificiële intelligentie is iets dat niet kan gereduceerd worden tot één bepaald domein , het omvat veel verschillende zaken . Er komt logischerwijze veel informatica aan te pas , maar in de documentaire werd bijvoorbeeld ook gesproken over filosofie . De artificiële intelligentie omvat zelfs een eigen taalgebruik . Op dit moment zeer belangrijk voor onze samenleving is het gebruik van artificiële intelligentie bij computers . Op die manier werd bijvoorbeeld de spraaktechnologie mogelijk gemaakt . Onze computers zijn vandaag de dag zo énorm goed uitgerust dat het niet anders kan dan dat er kunstmatige intelligentiesystemen aan te pas zijn gekomen . In de documentaire zagen we dat artificiële intelligentie menselijk intelligentie probeert na te bootsen , maar er zeker nooit aan zal kunnen tippen . De artificiële intelligentie staat ongeveer gelijk aan de intelligentie van een klein kind . We kunnen deze artificiële intelligentiesystemen eerder beschouwen als een soort van ' vakidioten ' . Ze zijn in staat bepaalde opdrachten uit te voeren , maar kunnen niet veel meer dan énkel die opdrachten . Wij , als mens hebben in sommige situaties logisch redeneren , een gezond verstand nodig en dat is nu net wat ontbreekt bij deze artificiële intelligentiesystemen . Elke dag leren wij ook weer nieuwe dingen bij , dus het zou enorm moeilijk zijn voor de computer om al deze nieuwe kennis ook te verwerven . Hij zou dan eigenlijk elke dag weer opnieuw aangepast moeten worden en dat is onbegonnen werk . Toch kunnen de huidige computers veel sneller functioneren dan onze hersenen . Een artificieel intelligentiesysteem zal veel minder dan de mens zelf in staat zijn verschillende mensen te onderscheiden en karakterverschillen te ontdekken . Ook onze vijf zintuigen zijn niet echt aanwezig bij een artificieel systeem , of in ieder geval toch veel minder ontwikkeld , waardoor het moeilijk wordt verschillende kleuren te onderscheiden of het onderscheid tussen een hoge en een lage toon te ontdekken . Duidelijk is dus dat er nog heel wat werk aan de winkel is om tot een échte artificiële intelligentie te komen . Om deze systemen te kunnen laten functioneren als echte mensen , bij wijze van spreke , is er nog een hele weg af te leggen . Vandaag de dag kunnen we de artificiële intelligentiesystemen vooral gebruiken om te zoeken in databanken en voor het gebruik van complexe redeneringen . Veel verder dan dit kunnen we nog niet gaan . De vraag die ik mij direct stelde bij het zien van deze documentaire is of het wel nodig is om perfecte kopieën van mensen te proberen te maken . De wereld is op deze moment echt overbevolkt , is het dan wel nodig om nog eens extra mensen te gaan trachten te creëren . Er lopen genoeg slimme mensen , echte bollebozen rond op onze aardbol die zeker en vast weten hoe problemen moeten aangepakt worden . Waarom zouden we dan nog eens extra kunstmatige mensen proberen te creëren ? Dit heeft volgens mijn persoonlijke , bescheiden mening niet echt veel zin . Wat ik wel een zeer goed plan is en ook zowat dé beste uitvinding van de laatste jaren is het werken met de computers . Het gaat in dit geval niet om het nabootsen van mensen , maar eerder om machines bouwen die in staat zijn dingen te doen die mensen helemaal niet kunnen . Het gaat er dus in dit geval niet over om mensen na te bootsen , maar eerder om nog iets extra toe te voegen aan de mens . Zij vullen aan waar de mens niet toe in staat is . Het gebruik van computers en de verdere ontwikkeling van de computer is iets dat we zeker en vast moeten toejuichen . Voor de wetenschap is het gebruik van de computer een zeer grote hulp . Hij is in staat problemen op te lossen , statistieken te onderzoeken etc. Dit alles aan een veel hogere snelheid dan dat de mens dit zelf zou kunnen doen . Dus in zekere zin is het dankzij de computer dat er in de wetenschap zoveel vorderingen gemaakt worden , ziektes ontdekt en behandeld kunnen worden , nieuwe uitvindingen gedaan kunnen worden . Het bestaan van de computer is voor ons van zowat levensnoodzakelijk belang geworden op dat vlak . De computer heeft onze samenleving gemaakt tot wat ze is vandaag de dag . Zonder computer zouden we vandaag in een heel ander , veel minder ontwikkeld tijdperk leven . Vraag is alleen of het echt nodig is robots , kopieën van de mens te maken . Computers , die zijn er nodig , maar extra mensen , kunstmatige mensen dan nog , die zijn volgens mij niet echt nodig in onze samenleving . Ik zit niet te wachten op nagebootste mensen die in de toekomst onze proffen zullen vervangen en colleges komen geven of kleine robotjes die mij zusjes zullen komen vervangen . Deze ' machines ' missen namelijk iets wat de mens wel heeft : emotie en gevoelens . Een robot zal nooit even lief kunnen doen of mij evenveel liefde kunnen geven als mijn kleine zus dat doet . De robot zal niet beginnen huilen als ik een kwetsend woord zeg of liefkozend zijn armen om me heen slaan als ik het even niet meer zie zitten . Ook proffen vervangen is bij mijn weten een vrij idiote gedachte . Ook al is de afstand soms groot tussen student en prof toch ervaring we bij de meeste proffen een grote vorm van begaan zijn met zijn studenten en belangrijker nog hij ratelt niet zomaar alles af , maar vertelt de inhoud van zijn lessen zeer boeiend , met intonatie en af en toe een grapje tussendoor . Nog steeds een van de belangrijkste waarden in de samenleving voor mij is uw naasten graag zien en ik denk dat dat via zo'n projecten van artificieel leven een beetje zal verdwijnen . Een mens heeft af en toe nood aan warmte , aan een knuffel en die zal hij niet kunnen vinden bij een mechanisch op poten gezette robot . Zoals we in de documentaire zagen reikt de intelligentie van zo'n artificiële intelligentiesystemen niet verder dan de intelligentie van een klein kind en de vraag is dus waarom dit echt nuttig zou kunnen zijn dan . Ik denk dat het gebruik van robots handig kan zijn in bepaalde , extreme situaties , zoals we bijvoorbeeld in de documentaire zagen bij bepaalde onderzoeken in de ruimte . Ook goed is het gebruik van een robot bij bomalarm . Wanneer er bijvoorbeeld morgenvroeg een bom onder mijn auto blijkt te liggen die hier wat verderop in de straat geparkeerd staat zal ik ontzettend blij zijn dat ik op dat moment even de politie kan opbellen en dat zij dan met behulp van een robot deze bom zullen kunnen verwijderen . De mens kan op zo'n moment op een veilige afstand blijven en dat lijkt mij bijzonder belangrijk . Daarom is het gebruik van een robot dus wel ten zeerste te waarderen . Ik denk dus dat de wetenschappers goed bezig zijn met het onderzoek naar artificiële intelligentie , op die manier kunnen er hele wat mensenlevens gered worden als we in de plaats van een mens een robot kunnen sturen om levensbedreigende problemen op te lossen . Men moet alleen niet gaan overdrijven met de mens op zich te veel te willen nabootsen . 