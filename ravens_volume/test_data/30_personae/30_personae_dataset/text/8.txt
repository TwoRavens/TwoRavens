De documentaire handelt over de experiment van Von Neumann , men probeert een machine uit te vinden die zichzelf automatisch kan kopieren . De modellen die hierbij gebruikt worden , zijn gemaakt uit triplex . Deze modellen moeten in neutrale toestand blijven . In de documentaire wordt getoond hoe die modellen aan elkaar vastgehaakt kunnen worden en zich vanzelf terug loskoppelen , ze worden de replica's van de kiem genoemd . Via deze manier probeert men de reproductie van een complexe machine weer te geven en wilt men zo de natuurlijke selectie nabootsen . Later zal het materiaal triplex vervangen worden door de computer , waardoor het onderscheid tussen echt of articificieel leven steeds moeilijker gemaakt kan worden . Chris Langton wordt geïnterviewd in verband met ' artificial life ' . Deze man legt uit dat ' artificial intelligence ' leven is dat gemaakt is door de mens , en niet door de natuur . Iets wordt dus gecreëerd met behulp van computers . Het resultaat is dat verschillende elementen zich gaan gedragen als natuurlijke elementen . Dit is men al eeuwen aan het uitproberen . Zo was er bijvoorbeeld al in de achttiende eeuw een man , genaamd Jacques de Vaucancon , die een artificiële eend had gemaakt . De mensen waren toen al onder de indruk van de levensechtheid van deze eend , die eigenlijk niet al te veel bewegingen kon uitvoeren , maar wel al uitwerpselen kon produceren . Een cruciale rol in de ontwikkeling van ' artificial intelligence ' is weggelegd voor M. Holland , hij wil eveneens een machine fabriceren die zichzelf kan reproduceren . Men dacht trouwens gedurende een lange tijd dat dit niemand zou lukken , maar deze man zou er dus wel toe in staat zijn . Hij stelt dat hét cruciale kenmerk van het leven reproductie is . In de jaren zestig probeerde men reeds nieuwe dingen te ontdekken op dit vlak , wat al vrij vroeg is volgens hem , aangezien de technologie in die tijd daartoe nog niet echt in staat was . Men gebruikte toen de zogenaamde artificiële stimuleermethoden . De sleutel hiertoe was dat men dna-strings gewoonweg ging reduceren tot een lijst van nummers . Elk dna-stukje kan zo een vier of vijf-tal functies meekrijgen . Via de computer , wat nu al wel evident is , gaat men deze strings kopiëren en gaat men ze kruisen , wat volgens hem een simpele operatie is die bestaat uit knippen en plakken . De kunstvorm bestaat er namelijk uit te weten welke eigenschappen of welke functies men moet uitkiezen . Op deze manier zou de computer op een korte tijd , van pakweg enkele dagen , of zelfs enkele uren , vele generaties kunnen generen . Het duurt zelfs tot de jaren tachtig dat men er eigenlijk iets mee gaat doen , want ervoor , dat geeft hij zelf toe , was er eigenlijk niet echt veel nut aan verbonden . Men zou er namelijk artificial life uit kunnen halen . Sindsdien , sinds dus de jaren tachtig , is alles omtrent deze term enorm geëxplodeerd , namelijk de technologie , de interesse erin , enz. Deze zogenaamde explosie wordt goed weergegeven door een conferentie , waarbij veel volk , zowat een honderd vijftigtal , optreedt . De spreker had slechts een reclamecampagne voorgesteld over artificial intelligence en is dus aangenaam bij de opkomst van zo veel volk . Hij beweert namelijk dat men ervoor er niet echt in geloofde en dat men hem gek verklaarde , maar volgens hem bewijst deze massale opkomst dat deze vooroordelen gestopt zijn , zoniet dan zijn ze met zijn allen even gek . Het belangrijkste in de ontwikkeling van artificieel leven volgens hem is dat we er niet alleen vooruit mee kunnen , maar dat we er plezier aan kunnen beleven . Vervolgens in de documentaire over artificieel leven , komen we terecht in Sante Fe , New Mexico in de Verenigde Staten . Hier werd één van de eerste conferenties gehouden over artificieel leven . De man deze conferentie heeft geörganiseerd , beweert dat artificieel leven en technologie een aparte filosofie toe behoort . Meer zelfs , hij heeft er een eigen woordenschat aan verbonden . Voor hem is het belangrijk hoe iets ' vanuit de basis ' kan ontstaan , en wat dit tegelijk voor ons betekent , en zouden er politieke gevolgen aan vasthangen ? Op deze laatste vraag antwoordt de man affirmatief , namelijk dat artificiële intelligentie een grote impact kan hebben op de wereld , en hij durft zelfs te beweren , dat als de technologie nog verder uitbreidt , dat het de Industriële Revolutie tot niets zou reduceren . Later zal artificiële intelligentie vele gezichten krijgen . Vervolgens in de documentaire wordt M. Brook geïnterviewd over het produceren van robots . Hij legt tot in de details een simulatie uit van een robot die op de maan landt . Deze robot zat vier dagen opgesloten , maar bleek toch nog goed te werken , zoals men op het filmpje kan zien . Deze robot , wanneer hij uit de raket werd gekatapulteerd als het ware , werd vanzelf wakker wanneer de doos waarin hij zat automatisch open ging . Een robot , als we Brook mogen geloven , kan uiteindelijk de intelligentie behalen van een klein kind , hij heeft namelijk ogen die evenwaardig zijn als mensenogen en hij heeft zelfs hersenen . Hierdoor kan men de robot acties doen uitvoeren die een mens kan uitvoeren , maar dit zijn wel de basis handelingen , zoals bijvoorbeeld het opsteken van de hand , enz. De robot kan dus ook gebruik maken van armen . Dit is interessant , aangezien de volgende stap is dat men hand - oog - combinatie zou kunnen ontwikkelen . Via metaforische gegevens zou men dus tot echte bewegingen kunnen komen . Brook is zijn wetenschap begonnen met het bouwen van bijen , nadat hij had vastgesteld dat de robots die toen gemaakt waren , slechts een meter konden afleggen in vijftien minuten . Daarom bouwde hij robotbijen als het ware om de afstand van een meter in enkele of zelfs in één seconde te kunnen doen afleggen . Vervolgens legt Brook uit hoe een volwaardige robot werkt . Als deze bijvoorbeeld tegen een steen loopt , zal er van dat been een sein gegeven worden naar alle andere ledematen , zodat hij zijn been kan opheffen zonder dat hij omvalt , omdat de andere ledematen hem in evenwicht houden en er dus rekening mee houden . Zo zou volgens hem de mens ook in elkaar zitten . Vele mensen nemen wel aan dat er zoiets is als een centrale in ons hoofd , die ons er bijvoorbeeld van belet om om te vallen , maar dat is volgens hem een mythe . Via de robot lijkt het dus ook mogelijk de kennis over de mens uit te breiden . De robot wordt steeds geëvolueerder mettertijd , hij kan nu zelfs al voelen wat er gebeurt , aangezien zijn hele lijf bedekt kan worden met sensoren . Zijn brein zit wel nog iet in de robot zelf , dit is een groot paneel dat naast de robot staat . Via het zwermsimulatie systeem kan men op een vrij gemakkelijke wijze een programma weergeven wat zo eigen is aan het leven . Op deze manier kan men de evolutietheorie bestuderen , zijnde via vele omwegen , expermentjes , programmaatjes , kortom simulaties . Met deze nieuwe technieken kan men een zeer groot aantal eiwitten produceren die nog niet bestaan en die vele functies kunnen hebben . Artificial Life kan dus niet alleen informatie doorgeven , belangrijker nog is dat het een echt kunstmatig leven is door de verzameling moleculen . Men is nu zelfs aan het experimenteren met het collectief voortplanten van mechanismen , wat een hele nieuwe evolutie in de chemie zou doen ontstaan , maar dat is nog een verrassing die de toekomst voor ons in petto heeft . Volgens mij kan deze technologie , zijnde artificiële intelligentie en leven , vele voordelen met zich meebrengen , zoals het verder exploreren van de ruimte , dat grotendeels met robotten werkt . Voordelen hoeven zich niet alleen op wetenschappelijk vlak te bevinden . Zou een robot ook niet huiselijke klusjes kunnen uitvoeren , zoals het afval buiten zetten ? Anderzijds zal men ook moeten opletten voor mensen die er kwaadaardige doelen mee willen bereiken , zo zal men bijvoorbeeld makkelijk mensen kunnen afluisteren via robots waarmee de afgeluisterde geen rekening houdt , en waarmee dus in het algemeen de privacy kan geschonden worden . 