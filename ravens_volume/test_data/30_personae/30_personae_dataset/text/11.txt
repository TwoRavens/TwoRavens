Bits en chips ... Artificial Life , op zoek naar fundamenten van leven en intelligentie " Robots die het hier allemaal overnemen ? Kom zeg , doe niet belachelijk . " " Ik vraag me echt af of dat ooit mogelijk zal zijn . " " Dat kan toch nooit . Een stalen ding met wat computers in zijn lichaam kan toch nooit een mens evenaren . Trouwens , die dingen kunnen zich toch onmogelijk ... tja , voortplanten ? " " Nee , maar misschien zijn ze ooit in staat om zichzelf te kopiëren . " " Ik geloof er niets van . " Onlangs een treinrit lang een discussie gehouden met een vriend over de zin en onzin van robots . Misschien moet ik mijn sceptische kantje laten varen en toch een beetje verder durven kijken ... Een oud , groezelig filmpje begint te draaien . Op de achtergrond hoor je de stem van een man die ons iets probeert te vertellen over de machine die zichzelf kan kopiëren en de ( primitieve ) mechanismen die erachter schuilen . Met bijhorend didactisch materiaal wilde men ons inzicht geven in de natuurlijke selectie en evolutie . Het is duidelijk dat dit filmpje stamt van de tijd nog voor de computer zijn intrede deed . Het idee erachter is niet veranderd , de manier waarop gelukkig wel . Nu zijn er ingenieuze computersystemen om volop te experimenteren met Artificial Life . ARTIFICIAL LIFE - Op zoek naar fundamenten van leven en intelligentie . Al meteen werd door de interviewer aan een onderzoeker de vraag gesteld ' wat is kunstmatig leven ? ' Als antwoord kregen we te horen dat kunstmatig leven een leven is dat wordt gemaakt door de mens , en niet door de natuur . Men onderzoekt biologische verschijnselen , die niet met biologische middelen ontstaan zijn . Men wil iets creëren dat zich gedraagt als én tegelijkertijd zeer dicht aanleunt bij de biologische organismen , de mens . Men wil in feite een kopie van de mens . ( Het uiterlijk dan even buiten beschouwing gelaten ) Al streeft men ernaar zo dicht mogelijk bij de mens aan te leunen . Een ideaal hebben ze duidelijk niet voor ogen . Stalen armen en benen , een hoofd met holtes , een borstkast aaneengehouden door stalen buizen , het is duidelijk dat het innerlijk hier telt . Er is alleszins al ontzettend veel onderzoek gevoerd naar het meest vernuftig systeem om tot kunstmatig leven te komen . Het onderzoek is vooral gestart in de jaren ' 60 . Men wilde de computer in staat stellen om zelf op zoek te gaan naar oplossingen voor een probleem . John Holland vertelde dat men een machine wilde maken die zichzelf kon reproduceren . Op het eerste zicht leek dit waanzin , en ging men ervan uit dat dit absoluut niet kon . Von Neumann bewees het tegendeel , en dat heeft het begin ingeluid van ' Artificial Life . ' Men wilde problemen oplossen door een kunstmatige simulatie . De bedoeling was om het ingewikkelde , complexe systeem te vereenvoudigen door een eenvoudige getallenreeks te creëren , refererend aan de werking van de computer . Men kon zo , via de computer , op een eenvoudige manier aan ' crossing ' doen . De computer voegt getallenreeksen bij mekaar en doet dit op een zeer snelle en efficiënte manier . Alles reduceren tot cijfertekens , dat is de kunst . Kopieën maken en die kopieën kruisen . Wat er daarna gebeurt , of hoe die getallen precies bijdragen tot het onderzoek naar kunstmatig leven ontgaat me volledig en werd me door de documentaire allesbehalve duidelijk . ( Of kwam dat door mijn wegebbende interesse , of door mijn gebrek aan computerlogica ? Ik hou het graag in het midden ) . Vóór de jaren '80 was het maar een kleine groep van wetenschappers die zich met Artificial Life bezighield . Men besteedde er voor de rest niet veel aandacht aan , bekeek de wetenschappers meer als rare kwezels dan serieuze onderzoekers . Maar toch begon er gedurende de jaren en de ontwikkelingen duidelijk iets te broeden . Een belangrijke stap werd gezet met het ' Congres over Kunstmatig Leven . ' Blijkbaar waren toch meer mensen geïnteresseerd dan men dacht , en wel op wereldschaal . Vanaf de jaren '80 werd het onderzoek ernstig uitgebreid en is het explosief ontwikkeld . New Mexico , USA De interviewer stelde de interessante vraag aan een wetenschapper wat de filosofie was achter Artificial Life . " Het leven is een spontaan verschijnsel , zonder speciale interventies . Dat gebeurt helemaal niet door een reeks toevalligheden " , antwoordde die man . De filosofie , of de vraag rond Artificial Life is : hoe kunnen wij leven laten ontstaan ? Of het nu gaat om een leven van vlees en bloed of om een leven van staal en computers , grote vragen horen erbij . De onderzoekers zijn naast hun rationele bezigheden duidelijk ook bezig met filosofische kwesties . Zo ontgaat het hen niet om vragen te stellen voor wie zij zinvol zijn en waar ze in feite mee bezig zijn . Cambridge , USA We horen en zien de wetenschapper Brooks . Hij bouwt autonome robots die zich in de wereld kunnen bewegen . Een voorbeeld daarvan is de robot die men bouwde om een landing op de maan te maken . Door een ingenieus systeem landde de robot effectief na vier dagen , kroop zelf uit zijn schulp , bewoog voorzichtig zijn poten en begon rond te kruipen . Missie geslaagd ! . ' Dat was een volledig geïntegreerde testvlucht ' , vertelde Brooks met enige fierheid . Nog een ander voorbeeld kregen we te zien van een robot met een zo menselijk mogelijk gedaante . Men probeert de lage functies van de mens te situeren in de robot . Ze willen hem verschillende dingen aanleren , zoals objecten aanraken of zijn twee armen naar elkaar brengen om tot zintuiglijke verbeelding van symmetrie te komen . De hersenen bestaan uit ontzettend veel verwerkingselementen , het is op die manier dat dit verwezenlijkt kan worden . De interviewer vroeg wat het doel was van deze operatie . Men wil hiermee blijkbaar inzicht krijgen in het menselijk brein . Men is er onder andere mee gestart door een vergelijking te maken met insecten . Een robot deed er een kwartier over om een meter verder te komen . Een vlieg bijvoorbeeld doet amper één meter per seconde , met een veel lager capaciteit dan de computer die verbonden is met de robot . Dat deed de wetenschappers nadenken over een vernuft systeem , alles kan beter ... Dan kregen we Hannibal te zien , een robot met zes poten . In elke poot zitten zeventien processors . Die moeten het onder andere mogelijk maken dat de robot zijn poot optilt als hij een obstakel tegenkomt . Dat en veel ander onderzoek heeft Brooks ertoe gebracht te concluderen dat onze hersenen geen centrum hebben . Dat zou slechts een mythe zijn die we onszelf wijsgemaakt hebben , om een verklaring te kunnen geven aan ons bestaan . In deze documentaire kregen we ook te zien hoe zo'n robot is opgebouwd . Men liet de vormen zien waarop het hoofd gebaseerd is en de gaten die erin geboord waren om camera's te kunnen plaatsen . Daarnaast bevat de robot sensoren om te kunnen horen en zelfs te kunnen voelen . Brooks vertelt verder nog dat hij zich niet wil bezig houden met evolutie . Dan krijg je al te complexe systemen voegt hij er nog aan toe . Verschillende onderzoekers , verschillende visies , verschillende meningen , ... Een andere onderzoeker die aan het woord kwam zei zich net wel met evolutie bezig te houden . Hij vergelijkt de wereld met ruitjespapier , de uitleg en bijhorende didactische materiaal ontging me alweer volledig . Alleszins , waar het op neer komt is , dat hij de evolutietheorie bestudeert . Of is dat sceptische kantje net goed ? Wanneer ik als leek kijk naar die beesten van staal stel ik me toch automatisch de vraag ' moet dit nu echt allemaal ? ' Al besef ik tegelijkertijd dat dit misschien iets te simplistisch gesteld is . Er zijn waarschijnlijk ontzettend veel voordelen aan Artificial Life en aan het onderzoek naar kunstmatig leven . Misschien heeft het ook te maken met de manier waarop deze documentaire werd voorgesteld . Veel moeite om het ook maar een beetje uitdagend te maken deed men niet . Af en toe werden er zeker goede vragen gesteld , maar de hoofdbrok lag op de wetenschappelijke uitleg . Daar is op zich niets verkeerds mee , maar men mag wel rekening houden met niet-wetenschappelijke kijkers . Het gebeurde nogal vaak dat ik naarmate een gesprek vorderde zeer snel afgeleid was . Dat kwam vooral omdat de bits , chips , processors en sensoren door elkaar gehaspeld werden , en dat ik dus eenvoudigweg niet meer wist waar het precies over ging . Probeer je dan maar eens te concentreren . Daarom kan ik me voorstellen dat er hier en daar wel wat hiaten in bovenstaande weergave zitten . Enerzijds heeft deze documentaire mij wel meer doen nadenken over de zin van kunstmatig leven . Anderzijds hebben ze mij niet echt kunnen overtuigen van het waarom van al die experimenten . Het technische aspect , met vaktermen allerhande , werd uitgebreid behandeld . Wat dat onderzoek concreet kan betekenen bleef me een nogal vaag . Welk voordeel biedt zo'n robot ? Wat kan er allemaal opgelost worden , dat nu niet kan ? Het zijn vragen die ( voorlopig ) openblijven . 