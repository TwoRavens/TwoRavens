Artificial life In het kader van het experiment voor de lessen computerlinguïstiek kregen we de film ' artificial life ' te zien . Ik heb veel indrukken overgehouden aan deze film , en minstens evenveel bedenkingen . Ik probeer ze hieronder zo zorgvuldig en accuraat mogelijk uit te schrijven . De film begint heel plots met een niet mis te verstane vraag : " Is het mogelijk om een machine te bouwen die in staat is zichzelf te kopiëren , zoals een cel dat doet . " Het antwoord daarop is ongetwijfeld " ja " , dat toonde de wetenschapper Neuman in de jaren zestig reeds aan . Meteen heeft de toeschouwer door dat dit een ietwat verouderde film is . Alles wordt nogal revolutionair voorgesteld , terwijl in deze tijden van flitsende technologie er niemand nog van opkijkt als een computer zichzelf kan kopiëren . Vervolgens laat men een experiment zien dat ingewikkelder lijkt dan dat het is . Men gaat steeds verschillende schakels aan elkaar koppelen . Het blijkt dat de schakels elkaar loslaten als ze zich in twee gelijke delen kunne splitsen . Men herhaalt dit experiment met steeds ingewikkeldere modellen van schakels en komt steeds tot dezelfde conclusie . Dan pas verschijnen de begintitels van de film . Als deze film niet ' artificial life ' als naam had meegekregen , leek het qua filmstiijl eerder op een slechte soap dan op een documentaire . Zeker als we getuige zijn van hoe een befaamde wetenschapper die straks nog uitleg zal verschaffen , met zijn voet in het gips onbeholpen uit een auto stapt . De toeschouwer komt te weten waar artificial life voor staat . Artificial life of kunstmatig leven is leven dat door de mens gemaakt wordt . Door biologische systemen en processen in de computer in te voeren zou de mens zelf instaat zijn om een biologisch organisme te ontwikkelen . Een zeker John Holland vertelt vervolgens dat het een vereiste is dat de computer dan zelf aan het denken moet slaan .. Hij verwijst weer terug naar Neuman die volgens hem de basis legde voor het onderzoek en de ontwikkeling van kunstmatig leven . Holland demonstreert dan dat het voor een computer relatief simpel is om ketens te vormen . Hij heeft het over het kopiëren en het kruisen van die ketens ( de oplettende kijker merkt dat we hier in het vaarwater van DNA en consorten komen ) . Voor een computer is dit niet moeilijk , aangezien deze toch gewoon is om met algoritmes te werken . Daarna krijg je als kijker beelden te zien van een zogenaamd revolutionair congres over kunstmatig leven dat in 1987 werd gehouden . Een autoriteit op het vlak van artificial life vertelt niet zonder trots dat het de eerste keer was dat wetenschappers uit verschillende vakgebieden ( biologen , psychologen , computerdeskundigen , ... ) samenkwamen om het over kunstmatig leven te hebben . Hij trekt een parallel met het gewone , natuurlijke leven . Natuurlijk leven ontstaat spontaan , er zijn geen uitzonderlijke gebeurtenissen voor vereist . Kunstmatig leven moet dus eigenlijk ook kunnen ontstaan door middel van relatief simpele processen . Hij maak eveneens een psychologische opmerking bij zijn discours .. Kunstmatig leven ontwikkelen kan een grote impact hebben en zal zowel politieke als sociale consequenties hebben . Een meer specifieke toelichting , die nochtans interessant geweest zou zijn , geeft hij niet . Vervolgens volgen we weer een andere wetenschapper . Hij blijkt zowaar een echte robotbouwer te zijn ( alles wordt opeens een stuk concreter ) . Vol trots laat hij een simulatie zien van een maanlanding van een insectachtige robot . Hij beschrijft de euforie van de wetenschappers toen ze zagen dat de insektrobot zelf de kist kon openmaken waarin hij drie dagen ' slapend ' had doorgebracht . Daarna loopt hij naar een andere kamer en stelt hij Cog aan de kijker voor . Cog is een echte robot ( zo'n robot die ook in tekenfilms en stripverhalen je pad wel eens kruist ) . Hij is bekleedt met camera's en sensoren die via ontelbare kabels naar zijn immense brein leiden . Die sensoren maken dat Cog kan wandelen . Wanneer ze een obstakel bemerken bijvoorbeeld , sturen ze een bericht naar het brein dat Cog zijn poot ( of zeg ik been ? ) moet opheffen . Opzet is , zo vertelt Cogs geestelijke vader ( ik moet onwillekeurig aan een nieuwe versie van Frankenstein denken ) , om zoveel mogelijk systemen in Cog te integreren : zicht , gehoor , tast en uiteindelijk ook complexe , abstracte elementen zoals evenwicht . Vervolgens leidt de wetenschapper de kijker ( of laten we zeggen : de cameraploeg ) rond in zijn laboratorium waar op verschillende plaatsen door steeds andere groepjes specialisten nog aan de verscheidene lichaamsdelen van Cog wordt gewerkt . Op een deur zag je een bordje hangen met ' handen ' ( ook in labs waar ze zich met de complexiteit van robotbouwen bezighouden , kan het er blijkbaar simpel aan toe gaan ) . Onze gids vertelt ons vervolgens over Cogs geluidsverwerkingssysteem , over de ingewikkelde bewegingen van de armen en over de huid , en met welk materiaal daarvoor geëxperimenteerd werd . Uit heel zijn exposé leert de kijker dat de wisselwerking tussen het systeem en buitenwereld de robot maakt tot wat hij is . Als je kunstmatig leven wil creëren moet je dus een systeem maken dat in staat is om te reageren op de buitenwereld . De volgende wetenschapper die aan het woord komt is diegene met de gebroken voet ( waarom ze in het begin het beeld op zijn gips hebben gefocust , is mijn een raadsel ) . Hij verschaft meer uitleg over algoritmen in de computer . Hij laat op een computerscherm dat haast uit de oertijd stamt , zien hoe deeltjes met verschillende kleuren zich na bepaalde instructies beginnen te kopiëren ; Ook wijst hij op de dynamische systemen die nodig zijn om tot kunstmatig leven te kunnen komen . Op het scherm zien we nu zwarte en rode vlekken ( die voor ' warmte ' staan ) en groene vlekken ( die koude aanduiden ) en verschillende deeltjes die op zoek zijn naar de ideale temperatuur . En inderdaad , als de wetenschapper die aan de knoppen zit , de ideale temperatuur van het deeltje verandert , verandert het deeltje wonder boven wonder ook van plaats ! Net voor de film het zwijgen werd opgelegd gaf men meer informatie over DNA en RNA . Er zijn ongelofelijk veel combinaties van verschillende eiwitten mogelijk . Computers kunnen erbij helpen om die duizenden combinaties te verwerken , ze kunnen de chemische systemen heel snel reproduceren . ' Met de hand ' of enkel met een ' menselijk brein ' , zou dit een heus titanenwerk zijn . Computers zijn in staat om eindeloos te combineren en dus ook om eindeloos veel moleculen te vormen . Daarna probeert men het gedrag van de moleculen en de organismen in de computer te stoppen , met de bedoeling dat ze zichzelf zouden kunnen opbouwen . Net voor de film onherroepelijk werd afgebroken wordt er nog over het nut van de ontwikkeling van kunstmatig leven gepraat . Het interessante is dat men dan een nieuwe evolutie zou kunnen starten . Tot nu toe kunnen we maar één evolutie volgen . Het vormen van een nieuwe evolutie zou een nieuwe kijk kunnen bieden op hoe verschillende gemeenschappen samenleven . Het is jammer dat deze film zou verouderd was , informatie die best wel relevant is , gaat zo voorbijgestreefd lijken . Dat de film er zou oubollig uitziet , heeft veel te maken met de stijl van filmen . Het lijkt wel of ze de wetenschappers ' in hun natuurlijke biotoop ' hebben willen volgen , zoals men doet in natuurdocumentaires . Die leefomgevingen bevestigen alleen de clichés wanneer ze grote robotbouwlabs zijn of groezelige kantoortjes met een prehistorisch model van computer en bergen papier op het bureau . Wat ik spijtig vind is dat we niets te zien kregen over het echte nut van kunstmatig leven . Het feit dat je met kunstmatig leven , levens kan redden is toch zeker het vermelden waard ? 