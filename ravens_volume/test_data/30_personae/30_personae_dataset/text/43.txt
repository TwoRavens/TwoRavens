De documentaire ging over de evoluties in artificiële intelligentie . Eerst werd er aan de hand van enkele voorbeelden uitgelegd wat de specifieke kenmerken zijn van levende cellen . Daarna werden er een aantal pioniers in de wereld van de artificiële intelligente geïnterviewd . Er werd hen gevraagd wat ze precies deden qua onderzoek , wat hun visie was op deze ' nieuwe ' technologieën en hoe ze de ontwikkelingen in toekomst op dit vlak zagen . De film begon dus met het uitleggen van begrippen als duplicatie , reproductie en splitsing van organismen . Met een soort van witte , plastic haken werd getoond hoe bepaalde organismen vanaf een bepaalde grootte splitsen . De onderzoeker plaatste een aantal haken naast elkaar . Deze haken sloten zich niet spontaan aaneen , maar vanaf dat er trillingen of energie werd toegevoegd vormden ze een zijdelings aaneengesloten eenheid . Op een bepaald moment , meestal als er een even aantal haken zich samengevoegd hadden , viel deze nieuw gevormde eenheid uiteen . Er ontstonden dan twee identieke ' hakeneenheden ' . Deze nieuwe eenheden konden na toevoeging van nog meer haken en trillingen opnieuw grotere eenheden vormen , splitsen , enz. Op deze manier kan men dus de fundamentele principes van de natuurlijke evolutie nabouwen zoals reproductie , duplicatie maar ook zaken als survival of the fittest en natuurlijke selectie . Na dit voorbeeld ging men verder met meer ingewikkeldere modellen en ging men op zoek naar de fundamenten van het leven en de intelligentie . De eerste deskundige die geïnterviewd werd , was Chris Langton . Voor Langton betekent ' artificial ' iets dat gemaakt is door de mens en niet door de natuur . Dus ' artificial life ' is leven dat wordt opgewekt met behulp van computers , chemische verbindingen e.d. en niet door biologische organismen . Hij vermeldde dat de mens hier altijd al door gefascineerd was en eigenlijk al eeuwen lang mee bezig is . Als voorbeeld haalde hij een kunsteend aan die in achttienhonderd in Parijs is gemaakt . Hoewel het beestje helemaal niet uit organische materie bestond , maakte het toch ophef . Het bestond uit verschillende mechanismen die er voor zorgden dat het eten kon opnemen en zelfs stoelgang produceren . Door het een pluizig vachtje te geven konden wetenschappers er voor zorgen dat deze ' robot ' er levensecht uitzag en de sympathie van velen kon winnen . Een stap verder ging het onderzoek in de jaren ' 60 . John Holland kwam op het idee om de computer zélf een oplossing te laten zoeken voor problemen in verband met artificiële intelligentie . Ze wilden een machine bouwen die zichzelf kan reproduceren , iets wat door velen als onmogelijk werd geacht . Von Neumann , een andere wetenschapper , zette het vraagstuk om naar een wiskundig model . Hij maakte lijsten met kenmerken die hij dan omzette naar reeksen getallen . Daarna verenigde hij deze lijsten kenmerken ( of voor de computer cijfers ) met elkaar . Zo bootste hij op een simpele manier principes als koppelen en recombinatie van genen na . Het voordeel hiervan was dat hij binnen een paar minuten hele generaties en hun kenmerken kon produceren . Hij maakte genetische algoritmen die zeer interessant waren voor anderen . Maar zijn baanbrekende werk werd eigenlijk pas in de jaren '80 opgemerkt . Dit gebeurde op een congres dat in 1987 in Los Alamos . Op dit congres werden honderdvijftig wetenschappers uit verschillende disciplines bij elkaar gebracht zoals biologen , computer deskundigen , ingenieurs e.d. Deze verschillende takken zouden waarschijnlijk nooit spontaan met elkaar over deze materie discussiëren . Door het begrip ' artificiële intelligentie ' te gebruiken wisten de organisatoren echter de interesse te wekken van zeer uiteenlopende deskundigen . Het gevolg van dit congres was dan ook een ware explosie op het gebied van de artificiële intelligentie . Er volgt nog een kort interview met één van de organisatoren van dit congres , namelijk Doyne Farmer . Doyne verduidelijkt zijn visie op het begrip ' artificial life ' . Volgens hem is leven een spontaan natuurlijk fenomeen . Hij zegt dat leven niet iets is dat ontstaat uit onwaarschijnlijkheden . Wanneer men een aantal chemische elementen bij elkaar voegt , dan zou de meest waarschijnlijke reactie het ontstaan van leven moeten zijn . Sinds het congres van Doyle zijn er vele stromingen binnen de A.I. geweest . Na het stukje over het congres volgen er interviews met wetenschappers uit verschillende disciplines die met A.I. bezig zijn . Als eerste krijgen we de ingenieur Brooks te zien . Hij toont de verschillende robots waar hij aan werkt . Hij begint met het tonen van één van de grote successen van zijn afdeling . Een robot die met een maanlanding was meegestuurd om daar beelden te maken en stalen te nemen . Er risicovolle operatie blijkbaar , want het budget van zijn afdeling liet maar toe om één zo'n poging te ondernemen . Vervolgens toont hij het project waar hij nu aan bezig is , Cog . Cog is een menselijke robot . Zijn ogen bestaan uit camera's die beelden doorsturen , zijn huid zou moeten bestaan uit sensoren die aanrakingen met de buitenwereld waarnemen en hij zou zelfs sensoren moeten krijgen om zijn inwendige temperatuur aan te voelen . De bedoeling is om Cog ' hersenen ' , neuroelementen , te geven die al deze prikkels moeten verwerken , net zoals in het brein van de mens . Het is niet de bedoeling van Brook om een echt leven te ontwikkelen , eerder om te kijken hoever de technologie reikt en om misschien om hypotheses over het menselijk brein te kunnen testen . Volgens Brook is er niet zoiets als ' een centrale kern ' in onze hersenen . Hij ziet de hersenen gewoon als verschillende verwerkingselementen van de interactie van een organisme met de wereld . Hij ontkent ook het idee van een complexe mens en ziet eerder een complexe wereld waarmee de mens interageert . Verder laat Brooks ook hun eerste ' robots ' zien , artificiële insecten . Deze technische hoogstandjes hadden zeer veel sensoren waardoor men hen verschillende ' intelligente ' dingen kon laten doen . Zo hadden ze bijvoorbeeld alleen al zeventien sensoren in één poot , daardoor kon het insect tijdens het wandelen zijn stabiliteit bewaren . Wanneer één poot merkte dat er een obstakel was of merkte dat hij geen ondergrond vond , dan melde hij dat aan de andere poten . Vervolgens werd er de opdracht gegeven om de poot op te heffen over het obstakel , en aan de andere poten om te blijven staan . Volgens Brooks is dit een voorbeeld van de processen die ook in onze hersenen plaatsvinden , zonder een centrale ' ik ' met een wil e.d. Hierna worden twee wetenschappers geïnterviewd uit andere wetenschappelijke disciplines . Als eerste krijgen Chris Langton te horen . Langton volgt de evolutie en probeert daar regels in te zoeken en zo een artificiële wereld op te stellen . Hij ontwikkelde het Zwermsimulatiesysteem , aan de hand daarvan kon hij het dynamisch verloop van de evolutie bestuderen . Vervolgens wordt Stuart Kauffman geïnterviewd , deze voormalige dokter , is vooral geïnteresseerd in het ontwikkelen van nieuwe moleculen . Hij wil willekeurige DNA - strengen kunnen ontwikkelen , die dan omgezet worden in willekeurige RNA-strengen en zo willekeurige eiwitten produceren . Op aarde zijn er 106 verschillende moleculen , maar zo zegt Kauffman , via A.I. krijgen we de mogelijkheid om zoveel miljarden meer moleculen te maken . Moleculen waarvan we de werking niet kennen maar die misschien wel allemaal nuttige eigenschappen hebben . Hij ziet de band tussen deze moleculen en A.I. vooral op het vlak van gemeenschappen . Verschillende gemeenschappen , organismen , moleculen kunnen in symbiose of in strijd met elkaar leven . Met A.I. kunnen we kijken welke gemeenschappen , moleculen een positieve werking op elkaar hebben en welke een negatieve . Zo kunnen we diegenen die een voordeel voor elkaar kunnen zijn er uithalen . Persoonlijk vind ik Artificiële Intelligentie een zeer fascinerend onderwerp . De vraag hoever we als mens kunnen gaan in het ontwikkelen van technologieën die het leven zelf imiteren of overbodig maken , zal ongetwijfeld in de toekomst nog voor veel ophef zorgen . Vooral omdat het veel vaker en dichter bij huis voorkomt dan we denken . Het spijtige was dat deze , verouderde documentaire een erg onduidelijk beeld gaf over wat A.I. nu is , en wat de gevolgen zijn . Hij was saai en onduidelijk en zorgde ervoor dat dit vooruitstrevende onderwerp een droge en schijnbaar alleen door freaks uitgeoefende wetenschap leek . 