Computerlinguïstiek : artificiële intelligentie Zou er een machine zijn , in staat om zichzelf te kunnen reproduceren ? Deze vraag werd door wetenschappers allerhande aanvankelijk beantwoord aan de hand van de zgn. ' automatic mechanical reproduction ' , vergelijkbaar met celdeling . De theorie werd voor het eerst gepoogd te realiseren door een triplexconstructie van hefbomen te construeren en deze vervolgens een horizontale beweging te laten maken , om zodoende energie te produceren . Dit verbonden complex zou in staat zijn om een &slash; de evolutie na te bootsen . Niettegenstaande dat er wel verhelderende punten te vinden zijn in de theorie , lijkt het - mijns inziens - zeer kortzichtig om een onverklaarbare deling van een houtconstructie parallel te schakelen aan een complex proces als celdeling . Artificial Life behandelt de ' fundamenten van leven en intelligentie ' . Aan het Amerikaanse Santa Fe Institute , wordt ' Artificial Life ' gedefinieerd als zijnde iets gecreëerd door de mensheid zelf , of hoe men iets biologisch kan herscheppen of synthetiseren d.m.v. niet-biologische toebehoren , waarvan het resultaat zich toch nog op een biologische wijze gedraagt . Een belangrijk wetenschapper is John Holland , die o.a. de biologische kruising ( i.e. ontstaan van de cel ) trachtte te herleiden tot getallen . Door gebruik te maken van kunstmatige simulatiemiddelen wist hij de ' kenmerken ' te herleiden tot getallen ; er werden waarden toegedragen aan iedere eigenschap . Holland stelde dat de ' creatie ' terug te brengen was naar een ( allicht zeer snel werkend ) genetisch algoritme . Hollands algoritmetheorie werd aanvankelijk weinig tot niet gebruikt , maar daar kwam verandering in tijdens de jaren ' 80 ; behalve zijn naaste kennissen , begonnen ook andere mensen de theorie te bestuderen , en al snel groeide deze leer uit tot een congres ' Artificial Life ' . Hoezeer de theorie destijds enorm vooruitstrevend mocht zijn geweest , toch is het relatief kortzichtig om te stellen dat de creatie van complexe organismen , waaronder het menselijk leven , louter te herleiden is naar een reeks van mogelijke kruisingen , laat staan getallen . Ondanks het feit dat de theorieën nog in de kinderschoenen stonden , is het opmerkelijk om vast te stellen dat men vandaag de dag het nog steeds met een ' reproductie in theorie ' moet doen . Dit feit blijft frappant achter in de schaduw van de ware computer- en technologierevolutie die zich de laatste decennia heeft voorgedaan . Het ' artificieel klonen ' van materies , om niet te spreken over natuurlijke organismen , lijkt voorbarig en is vooralsnog toekomstmuziek . Anderzijds is men er wel in geslaagd om gecompliceerde structuren van organismen die men in de natuur terugvindt , voor te stellen door middel van computermodellen . Misschien biedt dit staaltje van hoogstaande technologie wel een mogelijkheid , of een goede stap in de richting van de realisatie van de artificieel leven-theorie . Nog een ander onderzoeker , Doyne Farmer , pleit zichzelf medeverantwoordelijk voor de oorspronkelijke filosofie omtrent artificieel leven . Farmer beargumenteerde dat het leven niet louter toeval is , maar eerder een spontaan verschijnsel . Het fenomeen van artificieel leven zou bovendien grote socio-economische consequenties met zich kunnen meebrengen . Ongetwijfeld zou ( het nochtans irrealistisch idee van ) deze automatische en artificiële reproductie een ware revolutionaire omwenteling betekenen in het dagelijks leven . Rodney Brooks , een ander academicus werkzaam in Massachussets , bracht nog een ander technologisch fenomeen boven , de robot . Aan de hand van bijvoorbeeld een gesimuleerde landing op de maan , konden wetenschappers onderzoek verrichten naar het gedrag en de mogelijkheden van deze technologie . Men probeert deze robots zoveel mogelijk - hetzij binnen de toenmalige technologische grenzen - menselijk te maken . De robots kunnen dingen aangeleerd worden , of autonoom kennis verwerven ; doordat deze mechanische creaties bewegen en observeren , worden de gebeurtenissen in hun geheugen geregistreerd en bewaard . Een voorbeeld van deze technologische doorbraak wordt door Brooks geleverd in de vorm van ' Hannibal ' en ' Land Cog ' , beide robots . Dit laatste prototype zou beschikken over een speciaal gebouwde geluidsinstallatie ( nuttig voor het kunnen observeren van de omgeving ) en een ingenieus sensorenmechanisme ; over het hele lichaam beschikt de ' Land Cog ' over sensoren die in staat zouden zijn om te reageren op prikkels van buitenaf , maar ook de mogelijk levert om de robot zelf ook te laten ingrijpen . Voor de huid van deze robot werd ondertussen nog geëxperimenteerd met verscheidene materialen . Dat deze technologie geen stille dood heeft ondergaan , is het bewijs dat tal van intelligente robotica ons dagelijks leven intussen zijn binnengedrongen . Een goed voorbeeld hiervan is de Aïbo roboticahond , geproduceerd door de Japanse technologiereus Sony . Deze ' hond ' is in staat om te communiceren met zijn milieu , en dingen op te vangen , zowel mentaal als fysisch gezien , net zoals een normale , biologische hond dat zou doen . Dat Brooks ' zgn. maanexperimenten met robots niet nutteloos geweest zijn , blijkt uit de maanexpedities die in recente tijden gedaan werden met ontzettend intelligente robots ( vb . Pathfinder ) ; deze robots zweefden over het maanoppervlak en waren in staat om gedetailleerde foto's en stalen terug mee te brengen naar aarde . Brooks stelt bovendien dat de menselijke hersenen niet beschikken over een soort ' centrum ' , maar dat ( wat eveneens het geval is bij mechanische constructies ) onze hersenen gewoonweg bestaan uit een ongelooflijk aantal verbindingen , die voortdurend met elkaar communiceren . De centrale hypothese die gesteld wordt is dat intelligentie voornamelijk een resultaat is van communicatie tussen een persoon en diens buitenwereld . ' Artificieel leven ' bestaat er dan in hoe een mens zelf een complex systeem kan bouwen . Om het biologisch evolutieproces te begrijpen , kunnen we gebruik maken van de computer , volgens Chris Langton . Bij dit proces creëert de ( inmiddels extreem ingeburgerde ) computer een reeks ' ruitjes ' , die na het opstellen van bepaalde regels , net zoals bij de genetische &slash; biologische vuistregels , zich kunnen reproduceren . Deze regels regelen onder andere hoe de interactie tussen de verschillende organismen zou gebeuren . Het feit dat Langton het evolutieproces dat al miljarden jaren aan de gang is , terugvoert tot ' een reeks van regels die door de computer kunnen worden gereproduceerd ' , is ietwat oppervlakkig , en zorgt ervoor dat zijn theorie allesbehalve overtuigend overkomt . Theoretisch bioloog Stuart Kauffman gaat ervan uit dat een groot aantal DNA-slangen , die willekeurig worden bepaald door de computer , automatisch kunnen verrekend worden tot een gigantisch aantal eiwitten . Deze revolutionaire techniek kan de mogelijkheid bieden tot het ontdekken van nieuwe moleculen , die mogelijk nuttige eigenschappen voor de mensheid met zich kunnen meebrengen ; zo zou men nog intelligentere biosensoren kunnen vervaardigen , of doorbraken kunnen leveren op medisch gebied , in de vorm van medicatie . Revoluties zouden niet beperkt zijn tot de medische wereld ; machines en technologie in het algemeen zouden opgewaardeerd kunnen worden tot zelfstandige werkkrachten . Implementatie hiervan zou zelfs een nieuwe toepassing kunnen bieden die het mogelijk maakt om te begrijpen hoe wereldsamenleving leeft . Toch moet er kritisch , niet argwanend , omgesprongen worden met deze ontdekkingen ; net als de industriële revolutie , zou het als een ware een direct economisch ' gevaar ' kunnen vormen voor een groot deel van de maatschappij . Hoewel bedrijven ( in het bijzonder pure producenten ) , academici en wetenschappers er alleen maar beter bij zullen varen , zal het voor andere sociale werkklassen een nagel in de doodskist vormen . Des te meer robotica wordt geïntegreerd in het productieproces , wat natuurlijk meteen betekent dat bedrijven - voornamelijk met financiële voordelen in het achterhoofd - geen menselijke werkkrachten meer nodig hebben , waardoor deze mensen geen job meer hebben , of zelfs niet meer kunnen vinden . Hoezeer robotica , en artificiële producties in het algemeen , sterke eigenschappen hebben die in hun voordeel pleiten ( in het bijzonder de gevolgen op medisch vlak ) , is de keerzijde aan de medaille het feit dat men halsoverkop de socio-economische gevolgen over het hoofd ziet . 