Kan de mens de natuur immiteren ? Artificial life is een term die gepaard gaat met de nieuwe , of toch op zijn minst moderne technologieën . Veel wetenschappers houden zich er dan ook mee bezig , maar wat houdt het nu allemaal juist in ? En misschien vooral : wat is het nut ? Voor we er dieper op kunnen ingaan , is het misschien best eens eerst stil te staan bij de term ' artificial ' . Met artificial bedoelt men alles dat gemaakt is door de mens in plaats van de natuur . We hebben het dan over allerlei machines , die ook nog eens het liefst ooit , misschien in een verre toekomst , zichzelf kunnen reproduceren . De visie die er voornamelijk achter zit , is het opzoek gaan naar de levenskracht in de natuur en , veel belangrijker nog , deze ook na te bootsen . Sommige wetenschappers doen het gewoon omdat ze geïnteresseerd zijn in het maken van een robot , puur ingenieurtechnisch gezien dan , anderen willen veeleer het mysterie van de evolutietheorie achterhalen . Voor deze laatste stelling is natuurlijk wel iets te vinden . Het kan inderdaad interessant zijn om te weten waarom we de dingen doen zoals we ze doen . Waarom we op een bepaalde manier met mensen omgaan . Toch reist er dan de vraag of het wel allemaal nodig is om deze dingen te weten . Is het niet een beetje pretentieus te denken dat de mens even precies en perfect dingen kan creëren als de natuur ? De eerste stelling is dan ook compleet te verwaarlozen , lijkt me . Wat hebben we er per slot van rekening aan dat we misschien ooit een soort van robot kunnen maken die ietwat op de mens trekt ? Maar goed , Artificial life is een behoorlijk ruime term en uiteraard zijn er dan ook vele vertakkingen , want niet alle robots zijn gemaakt omdat de mens gewoon zichzelf wilt namaken . Zo kan het zeer nuttig zijn om bepaalde robots te maken , die dan een of andere planeet kunnen gaan ontdekken om zo ons informatie te kunnen verschaffen over deze planeet , hoewel men zich dan ook wel kan afvragen of het allemaal zo wel zijn nut heeft om andere planeten te gaan ontdekken , maar dat is hier niet de voornaamste vraag . In ieder geval heeft men dit soort van robots al gebruikt en ze zijn ook zeer nuttig gebleken . Er zijn echter ook wetenschappers die door het hele gegeven van artificial life zo doordrongen zijn , dat ze letterlijk een mens proberen na te maken . Sensoren langs de buitenkant , mechanismen om te stappen vanbinnen , het zou volgens hen ooit echt wel moeten lukken . Een van de wetenschappers beweert zelfs dat zijn robot al het intelligentiepijl van een klein kind heeft bereikt . Puur technisch gezien kan dat misschien allemaal best , maar is het niet een tikje te arrogant om een robot met een klein kind te vergelijken ? Het blijft toch echt maar slechts een machine die op niets meer gebaseerd is dan allerlei getallenrijen in zijn ' hersenen ' en totaal nooit vragen stelt zoals kleine kinderen voortdurend doen : ' wat is dat ? ' of nog een klassieker : ' Waarom ? ' Het kan dan wel best zijn dat deze robot al enigszins een bepaalde capaciteit bereikt heeft , maar om het dan met een kind te gaan vergelijken , lijkt me iets te voorbarig . Zo was er bij een vroeger model dan het vorige een merkwaardig feit vastgesteld . Namelijk dat vliegen , die een kleinere hersencapaciteit hebben , een meter per seconde konden vliegen , terwijl hun eigen gecreëerde robot , die meer hersencapaciteit had , slecht een meter per kwartier kon afleggen . Men was er dan ook zeer verbaasd over . Maar is het niet logisch ? Is het niet normaal dat wij als mensen te kort schieten in de logica van iets enorm fascinerend als de natuur ? De natuur bestaat nu eenmaal niet uit getallenrijen , waar deze robots wel op gebaseerd zijn . Wetenschappers zijn ook zeer sterk bezig met het ontwikkelen van machines die zichzelf kunnen reproduceren . Ze schijnen het zeer belangrijk te vinden , mocht een machine daar in staat toe zijn . Momenteel zijn er al een soort van machines in een twee dimensionele wereld , die zichzelf kunnen ' voortplanten ' . De wetenschapper die dit voorstelde in het filmpje leek hier uiterst gefascineerd door . Maar wat is er nu zo geweldig aan dat er in een wereld , die niet echt is , machines of toch een soort van figuren bestaan die zichzelf kunnen reproduceren ? In het echte leven zal het heus niet zo makkelijk zijn om dit na te bootsen , en nogmaals vraag ik me sterk af wat het nut is van dingen te maken , die de natuur niet kan maken . Het komt over alsof we beter willen zijn dan de natuur , maar als mensen zijn wij lang niet zo inventief als de natuur . Een andere tak van deze , toch wel vrij recente , wetenschap , houdt zich dan weer bezig met het reproduceren van allerlei aminozuren . In de jaren '50 werd ontdekt dat de mens zelf aminozuren kon opwekken , door een combinatie van gas , water en elektriciteit . Deze aminozuren kunnen dan naar goeddunken van de mens gecombineerd worden , waardoor eiwitten ontstaan . Deze kan men dan op hun beurt ook nog eens gaan combineren , waardoor er allerlei moleculen ontstaan ( zoals onder andere DNA ) Deze nieuwe eiwitten zorgen ervoor dat men ze kan gaan combineren op zo'n manier , waardoor de mens zelf geheel nieuwe moleculen creëert . Dit opent op zijn beurt dan weer heel wat deuren voor de geneeskunde . Door al deze nieuwe combinaties kan men geneesmiddelen produceren van eiwitcombinaties , die in de natuur niet voorkomen . Uiteraard reist hier dan weer de vraag of het wel zo gezond is om deze dingen in te nemen , aangezien ze toch wel onnatuurlijk zijn . Desalniettemin is het voor de geneeskunde toch een hele stap vooruit en worden er reeds vandaag de dag al vele levens in stand gehouden ( denk maar aan suikerpatiënten die iedere dag insuline moeten inspuiten ) Deze tak van artificieel leven is dan ook van een veel nuttigere aard . Deze wetenschappers proberen niet echt nieuw leven te creëren . Ze proberen wel bepaalde elementen na te bouwen , maar deze hebben dan ook een echte , nuttige functie ( zoals in de geneeskunde ) en zijn naar mijn mening dan ook eindeloos slimmer dan hun collega's die robots proberen te maken . Een stapje verder in het artificieel leven , is een eerder recente bedenking waar wetenschappers zich mee bezig houden . Opdat ze de mogelijkheid hebben tot het creëren van al deze moleculen ( ook wel de moleculenrevolutie genoemd ) , zijn ze van mening dat de bits op de pc's , of gewoon in machines , in de toekomst wel eens vervangen zouden kunnen worden door deze moleculen . Tal van voordelen zijn hier aan verbonden . Het gegeven van de getallenrijen valt bij moleculen weg , ze hebben zelfs de positieve eigenschap van te interacteren met elkaar . Ze kunnen zichzelf reproduceren ( als dat geen staaltje van artificial life is ! ) en ze zouden ons inzicht kunnen geven in de evolutie van ' culturen ' . Hoe deze ontstaan zijn , want dat kunnen we nu uiteraard niet achterhalen , aangezien we er zelf deel van uitmaken . Mochten dan in de toekomst pc's en robots gestuurd worden door deze moleculen , in plaats van bites , dan zou men meteen een hele stap vooruitzetten in het creëren van nieuw leven , of toch , het nabouwen van leven . Deze laatste evolutie is dus wel op zijn minst interessant te noemen , toch blijft de vraag of het wel zin heeft om de natuur te willen nabootsen . 