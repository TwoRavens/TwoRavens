Artificiële Intelligentie In de documentaire over de fundamenten van het leven en intelligentie kregen we verschillende specialisten terzake artificiële intelligentie te horen . Er werd verteld hoe alles begon met John Von Neumann ( 1903 - 1957 ) . Hij wilde een mechanisme bekomen , dat werkt als een levende cel die bovendien zichzelf reproduceert . Reproductie werd gezien als het kenmerk van alles wat leeft en hiermee ben ik het eens . Alles wat leeft , plant zichzelf voort . Ik dacht onmiddellijk aan bacteriën , dieren , planten en uiteraard mensen ( als we die al niet bij dieren moeten rekenen ) . Er werd een simpel experiment getoond waarbij units aan elkaar werden verbonden . Na vele pogingen kwamen ze tot units die zich aan elkaar bonden per 2 maar uiteen vielen wanneer er langs eender welke kant nog een unit aan werd toegevoegd . De reeks units brak dan door in het midden . Dit bootste volgens hem natuurlijke selectie en survival of the fittest na . Ik kon het begin niet zo duidelijk volgen omwille van de beeldkwaliteit en snapte niet volledig wat dit experiment dan juist duidelijk maakte . Wel werd duidelijk dat Von Neumann een grote rol heeft gespeeld bij het begin van de creatie van artificiële intelligentie . Chris Langton , die een computer wetenschapper is aan het Santa Fe Institute bestempelde artificieel leven als leven gecreëerd door de mens met behulp van computers en &slash; of in de vorm van robots . Omdat het leven een biologisch organisme is kon dit eventueel ook met chemicaliën . Hij probeerde te onderscheiden wat juist levenskracht inhoudt . Hij verwees naar een eerder experiment waarbij een eend was gecreëerd die at , liep en zijn behoeftes deed net zoals echte eenden . In de tijd van het experiment was dit wonderbaarlijk . Als ik het goed heb begrepen doelde hij er met dat voorbeeld op dat het die eend een cruciaal kenmerk ontbrak : levenskracht . Een mechanische eend is dus nog steeds geen vorm van artificieel leven . John Holland besloot dan dat een computerprogramma moest worden uitgevonden dat zelf oplossingen zoekt . Hij vergeleek het met de kruising en selectie die een paardenfokker doorvoert . Dit idee is allemaal goed en wel , maar voor mij is het volledig niet duidelijk hoe een computer dit ooit zal kunnen doen . Een deel werd opgehelderd in het vervolg van de film . De machine moet in elk geval zichzelf reproduceren . Hij ging geen rechtstreekse benadering zoeken maar zoekt kenmerken en geeft die dan een waarde . Met die waarden vormt hij ketens die hij dan onderling combineert . ABCDEF en abcdef gecombineerd wordt dan ABCdef en abcDEF . Met dit simpel voorbeeld illustreert hij voor mij op een duidelijke manier hoe ze genetische algoritmen proberen te vinden . De recombinatie zorgt ervoor dat 10000en ketens en dus ook algoritmen kunnen geproduceerd worden in enkele minuten . Zijn hypotheses en bevindingen bracht hij uit op de Los Alamos conferentie die hij organiseerde . Niet alleen zijn onderzoek , maar ook het feit dat hij mensen van veel verschillende disciplines samenbracht op die conferentie is bewonderenswaardig . Afzonderlijk voelden die mensen zich de vreemde eend in de bijt doordat artificieel leven in die tijd nog geen algemeen begrip was , maar samen hadden ze het gevoel dat ze niet zo gek waren . Tijdens het zien van de film had ik nochtans ook het gevoel dat er iets geks was aan hun opvattingen omdat het idee van artificieel leven creëren nog steeds niet is ingeburgerd . Ik heb er bijvoorbeeld alleen nog maar van gehoord in films . Meestal was dat dan nog in sciencefiction . De film gaf geen antwoord op mijn vraag hoe gevaarlijk artificieel leven wel niet kan zijn . Ik leef met de misschien onredelijke schrik dat robots , eens ze zo slim zijn als ons , de wereld zullen overnemen . Vooral het idee van zelfreproductie beangstigde me . Wanneer ze kunnen reproduceren kunnen ze zich ook verbeteren maar misschien loopt het daar wel fout . Misschien verbeteren hun moordzuchtige neigingen en overwint de meeste moordlustige wel " the battle of the fittest " . Uiteindelijk werd me immers duidelijk dat het nieuwe gecreëerde artificiële leven op dezelfde manier moest evolueren als mensen . En iedereen weet dat mensen fouten hebben begaan in hun evolutie . Doyne Farmer beschreef ' leven ' als een spontaan natuurlijk gebeuren van informatie opslaan en doorgeven zonder toevalligheden . Het moment dat niet-menselijke wezens dit kunnen , beangstigt me echt en lijkt me verstrekkende gevolgen te hebben voor de mensheid die nog niet te overzien zijn . Ik kan ook relativeren en besef heel goed dat ik beinvloed ben door Hollywood en mijn eigen onwetendheid . Een leuk onderdeel van de film vond ik het zien van de robot COG . Hij heeft het verstand van een kind ( dat zich buiten zijn lichaam in computers bevind ) en heeft een nek , hoofd met ogen , torso en heupen . Verder is men aan het werken aan zijn armen die moeten aanraken en leren hoe zich te coördineren . Zijn ogen moeten nog leren zich aan te passen aan de bewegingen van de nek en te focussen op een object . De huid zal vele sensoren bevatten om te kunnen voelen . Er zullen sensoren aanwezig zijn in gans zijn lichaam . De wetenschappers zoeken de lagere functies van mensen . Waarneming moet leiden tot actie . De wetenschappers moeten er nu achter zien te komen of een beschrijving van de werking van de hersenen genoeg is of misschien de volledige werking moet achterhaald worden . Ik ben zeer materialistisch &slash; realistisch vind ik van mezelf . Daarom zie ik de voordelen die zulk een robot kan hebben . Hij zou taken kunnen uitoefenen waar geen mensen voor gevonden worden , zou geen last hebben van gevoelens ( zo begreep ik uit de film ) en in omstandigheden kunnen werken waar mensen niet tegen kunnen . Langs de andere kant bedenk ik dat machines ( die ook robots zijn ) al voldoende werk van de gewone mens heeft afgepakt . Voor de industrie zou dit catastrofale gevolgen kunnen hebben . Dit deel ging over gemaakte robots . Voorlopig zijn ze nog gemakkelijk te vernielen maar eens ze onverwoestbaar zijn zou dit een evolutie betekenen die niet omkeerbaar is . Ik weet er echt te weinig van en ben daarom zeer geïnteresseerd in het deel van interdisciplinaire linguïstiek dat handelt over computer intelligentie . Tot ik er meer over weet kan ik niet zeggen wat mijn mening juist is . Als computerleek sta ik er wat schuchter tegenover . Ik vertrouw nog steeds op gewone mensen maar als het nuttig blijkt om de mens volledig na te bouwen , kan ik er wel achter staan . Misschien begrijp ik het opzet helemaal verkeerd . De film die ons werd getoond was zeker geen recente film dus misschien is er al veel veranderd . Het laatste deel ging over Stuart Kaufman die willekeurige eiwitten kan maken onder de naam toegepaste moleculaire evolutie . Hij zou graag moleculen aanmaken in een reageerbuis en zo een nieuw ontstaan creëren . Het enige ons bekend ontstaan was dat van onze leefwereld biljoenen jaren geleden . De technieken die hij daarvoor nodig heeft samen met het onderzoek naar de essentie van ons bestaan lijken me een doelwit voor terroristen . Ik ben een beetje een doemdenker en denk meteen aan een biologische oorlog met nieuwe instrumenten en chemicaliën die nog niet bestaan . Ik vind de film een leuk opzet en snap zijn doel ; ons over hetzelfde thema laten schrijven . Het was wel jammer dat de film niet recenter was zodat we beter op de hoogte zouden zijn van hoever het onderzoek nu staat . Telkens ik mijn mening wil geven bedenk ik dat het onderzoek al verder gevorderd is en ik waarschijnlijk achterhaalde argumenten gebruik . De maanlanding door de robot met 6 ledematen bijvoorbeeld was een eerste proefproject ( met medewerking van R. Brooks ) en is bij mijn weten ondertussen al een aantal keren herhaald en geoptimaliseerd . Ik ben benieuwd naar wat de toekomst ons zal brengen en weet er niet voldoende over om te zeggen of dit al dan niet een goed opzet is . 