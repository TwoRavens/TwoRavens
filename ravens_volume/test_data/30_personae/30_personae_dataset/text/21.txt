Automatic mechanical self-replication Het eerste deel van de documentaire gaat over het wiskundig probleem van Von Neumann , hetgene waarmee de hele self-replicationdiscussie op steunt . Neumann stelt dat " iets zichzelf kan reproduceren " . In experimentvorm wordt dit getoond aan de hand van blokjes , die uitgerust zijn met een kliksysteem . Deze zouden in zich een algoritme geprogrammeerd hebben en in staat zijn elkaar te lezen . Om alles in gang te zetten wordt er energie op de blokjes gezet , die los van elkaar op een rij staan . Buiten het feit dat ze beginnen te schommelen gebeurt er niets . Vervolgens worden twee blokjes in de rij in elkaar geklikt en is er nu een paar . Wordt er ditmaal energie aan toegevoegd , dan klikt het hele rijtje in elkaar en hebben we reproductie . Verdubbelen dus . Het tweede deel handelt over Artificial Life ( AL ) . Volgens Chris Langton , een computerdeskundige , is AL leven , dat gemaakt is door mensen . Een recreatie van biologische , natuurlijke fenomenen op een niet-biologische manier met niet-biologische middelen . Ook zegt hij , dat de menselijke drang om machines te maken die levende wezens vervangen al zeer lang bestaat . Als voorbeeld geeft hij de " mechanical duck " van Jaques de Vaucanson . De eend kon zogezegd eten opnemen en het er ook weer uit krijgen . John Holland vergelijkt AL met de evolutieleer . Ook AL ontstaat door ( mechanische ) bestuiving en werkt vanuit het principe van de natuurlijke selectie . Voor Neumann's tijd , was het probleem filosofisch . Men ging er vanuit dat iets zichzelf niet kan reproduceren . Neumann bewees het tegendeel . Holland bouwde op Neumann voort , door een biologisch principe toe te passen op de wiskundige theorie . Namelijk : het gegeven is een lijst met belangrijke kenmerken , vergelijkbaar met het DNA . De kenmerken bevatten een serie essentiële eigenschappen . Twee kenmerken , dus twee lijsten met eigenschappen worden met elkaar gekruist , zoiets als cross-over bij de celdeling . Deze cross-over zorgt voor een nieuwe combinatie van eigenschappen en produceert zo een nieuw kenmerk . Belangrijk is , dat je tienduizenden nieuwe kenmerken kan krijgen binnen de minuut . De theorie van Holland werd niet echt opgenomen , tot in 1987 het eerste " Congress on Artificia Life " plaatsvond . Daar werd de theorie uitgelegd aan mensen met ( voor in die tijd ) een foute bezigheidstherapie , namelijk denken over kunstmatig leven . Onder deze mensen was ook Doyne Farmer , een fysicus . Volgens hem is leven iets dat automatisch gebeurt . Leven onstaat niet toevallig . Om leven te maken , moeten we dus " alleen maar " niet-lineare deeltjes , die tot alles kunnen worden , samenvoegen . Washington . Een man toont ons de " flight test " : een ruimteschip naar de maan heeft in zijn bagage een robot in een doos mee . Deze is tijdens de reis 4 dagen onbeheerd en afgesloten . Eens het ruimteschip landt , valt de doos met de robot eruit . Deze stampt de doos open en komt tevoorschijn . Hij begint te stappen en geeft ons beelden door zijn camera . Ook is onze robot in staat om zand op te scheppen en zo maanorganismen in zijn buikje te bewaren . Hij is door een signaal verbonden met het ruimteschip en kan zo de weg terugvinden . De volgende robot , Cog , is gebaseerd op de menselijke anatomie . De bedoeling is om Cog een bepaalde intelligentie te geven , die ongeveer gelijk staat met die van een kind . Zo moet hij leren om bij de signalen die hij met zijn ogen opvangt , de nek te bewegen en dat hij zijn arm moet bewegen wil hij iets oppakken . Hij moet symmetrie ontwikkelen . Dit alles gaat via een computer , zijn brein . De huid van Cog bestaat uit een doorschijnend plastic , waarop sensors aangebracht worden . De sensors zorgen ervoor , dat , indien ze geprikkeld worden , Cog zichzelf in de wereld kan voelen . Dan is er ook nog Hannibal , de hond . Hannibal is uitgerust met een groot aantal sensors . Als Hannibal stapt , en tegen een object stoot , zal de sensor in de poot dat het object voelt een signaal geven aan de andere poten dat ze moeten bijsturen of moeten blijven staan . De motivatie achter constructies zoals Cog en Hannibal ligt vooral daarin , dat men een antwoord wil vinden op vragen als " is een mens in staat om AL te produceren en zijn deze wezens zoveel anders dan ons ? Is ' the central self ' , dat ons zogezegd zou afscheiden van de andere wezens gewoon een mythe die we hebben verzonnen om onzelf te verklaren ? " . Terug naar Chris Langton . Hij heeft een programma ontwikkeld , dat een artificieel universum voorstelt . In dat universum is er een lus met een staartje . In de lus zitten vierkantjes , die van kleur veranderen en zichzelf voortbewegen , waardoor er een nieuwe lus onstaat uit het staartje . M.a.w. de lus plant zichzelf voort . Alleen heeft die op een geven moment te veel imitaties van zichzelf gemaakt om nog in het universum te passen . Dan is er sprake van overbevolking en is het gevolg dat ze allemaal sterven . Het computerprogramma is een heel simpel systeem om iets te creëren dat op leven lijkt : het plant voort . Ook Stuart Kauffman , een arts &slash; bioloog van opleiding , vertelt ons iets over het onstaan van ( biologisch ) leven en hoe het valt door te trekken naar AL . Om nieuw leven te creëren , moeten we beginnen bij de molecule , die alle eigenschappen in zuivere vorm bezit . Deze kunnen we " maken " door willekeurige reeksen DNA op te stellen . Door de nodige enzymen wordt het DNA omgezet in RNA . Het RNA zorgt voor de nodige aminozuren die de basis zijn voor nieuwe molecules . Er zijn nog immens veel molecules ( 20 tot de 20ste macht ) die nog niet ontdekt zijn en die ons van pas kunnen komen ; we kennnen dus nog maar een fractie van het leven en er valt nog genoeg te spelen . Kauffman noemt het " molacular diversity " . Om de samenleving te begrijpen , moeten we nieuwe machines ontwikkelen . We moeten van molecule naar samenleving gaan . Volgens Kauffman is AL onstaan uit een poging om dynamische systemen te begrijpen . Momenteel bestaat AL nog uit bits die op chips werken , maar het ultieme doel is om dit te kunnen omzetten in chemische systemen . Op die manier wordt AL echt fysisch leven . Door een nieuwe evolutie in te zetten , onstaat er ook heel nieuw ecosysteem waarin sommige moleculen vergif voor een bepaalde groep uit het systeem kunnen zijn . Deze groep moet dan door natuurlijke selectie nieuwe dingen ontwikkelen die deze molecules aankunnen . Eigen gedacht : Uit de film valt op te maken , dat de theorie omtrend het bestaan en produceren van artificieel leven eenvoudiger is dan de praktijk . De uitvoeringen die de kijker te zien krijgt zijn nog in een embryonaal stadium en lijken niet echt op hetgeen wij ons als leven voorspiegelen . Het zou algemeen bekend moeten zijn dat planten ook leven , maar iedereen trekt toch ergens een lijn . Neen , voor de mens is er iets meer nodig of , zoals een van de wetenschappers uit de film het formuleert , de mens schreef voor zichzelf een mythe : " ik " . Kortom : de uitvoeringen in het filmpje zijn voor ons niet fysisch genoeg ; het lijken machines . Kauffman hoopte , dat artificieel leven zou evolueren van bits naar chemisch leven . Zijn we daar dan ondertussen al niet ongeveer geraakt door dieren te klonen ? Tenminste als je onder artificieel leven verstaat : " natuurlijk leven dat een mens maakt op een niet-natuurlijke manier " . Als we over weer een paar jaar tot nog meer dingen in staat zijn , dan vraag ik mij af hoe lang het zou duren vooraleer er iets bestaat dat zijn eigen leven leidt en zijn eigen soort ontwikkeld . Geen kloon van mens of dier , maar iets dat leeft op een andere manier dan wij het geprogrammeerd hebben . Als het onze controle niet meer nodig heeft , kunnen we van artificieel niet meer spreken . Iets dat zichzelf kan aanmaken is moeilijk tegen te houden en elke stap die we op dat gebied zetten is heel snel onomkeerbaar . Persoonlijk denk ik echter dat dit ons niet moet tegenhouden , omdat er nog zoveel dingen zijn waarop we geen antwoord kennen . Misschien moeten we dan maar zelf nieuw onderzoeksmateriaal aanmaken . Als dit nieuwe iets op gelijke lijn staat met de mens , dan lijkt het mij moeilijk in te beelden wat de socio-politieke gevolgen hiervan zullen zijn . Ten eerste moet de mens ook mee moet veranderen omdat hij in een nieuw ecosysteem , een dat hij zelf tot leven heeft geroepen , leeft . Ten tweede is het voor ons ondenkbaar , dat er buiten de onvoorspelbaarheid van de natuur iets machtiger is dan wijzelf . Dus wat als hetgeen we creëren dat wel is ? Het is een vreemde gedachte om dingen in de wereld te roepen die er eigenlijk niet uit zichzelf staan . Het blijft dan de vraag of de mens op zichzelf een nieuwe wereld maakt , of dat hij gewoon versnelt hetgeen er ooit nog zou komen . Als biologische principes vallen door te trekken op oorspronkelijk niet-biologische dingen , dan onstaat er een nieuwe dimensie die nog niet echt spelregels heeft . Welke dingen zijn er dan ethisch voor ons en welke niet ? 