Artificiële Intelligentie Artificial : Een term die om opheldering vraagt : hoe kunstmatig is een natuurlijk proces , dat " kunstmatig " in gang is gezet ? Als ik mijn rekenmachine vraag om 10&slash;3 in driemiljoen decimalen te berekenen zet ik een proces in werking . Maar blijft de uitkomst toch : 3.000.001 aantal drieën ... In de film ' Artifcial Intelligence ' wordt ons getoond hoe willekeurig gesplitste cijferreeksen , opnieuw gecombineerd , leiden tot eindeloze nieuwe generaties cijferreeksen , te vergelijken met het proces van de evolutie . Professor John H. Holland heeft het natuurlijke voorbeeld gebruikt van chromosomen en de wijze waarop deze zich bij de bevruchting splitsen , om te komen tot het concept van genetische algorithmes . Sinds het befaamde congres in Los Alamos in 1982 heeft de wetenschap niet stilgezeten en zijn bijzonder complexe modellen ontwikkeld , zoals ook de befaamde ' fractals ' van Mandelbrot . Eindeloos voortgenererende differentiatie . De chaos- en catastrophe theorieen leren ons dat er in een ogenschijnlijk simpel proces bijzonder complexe patronen kunnen ontstaan die , hoewel ze absoluut aan een bepaalde wetmatigheid gehoorzamen toch even absoluut onvoorspelbaar zijn . Een voorbeeld uit de natuur : Al eens geprobeerd om twee identieke eikeblaadjes te vinden ? Bespaar u de moeite : dat gaat niet lukken , al haalt u er alle eiken op de hele wereld bij . De computerexperimenten die ons in de film getoond zijn , zouden wel eens logische consequenties van deze wet van differentiatie kunnen zijn , dus een natuurwet . Veel ' uitvindingen ' imiteren een proces , dat al aanwezig was en alleen maar gekopieerd hoefde te worden . Het resultaat van een paar miljoen jaar differentiatie is bijvoorbeeld het proces van imitatie van vliegende vogels . Om dat naar onze schaal te vertalen werd daarvan slechts het energiemanagement veranderd . De computer , waaraan u nu zit , is weliswaar een ingenieuze machine , maar slaagt er nog slechts in om de meest primitieve en voorspelbare associatiefuncties van het menselijk brein op onbeholpen wijze na te bootsen . Bovendien moet dat hem allemaal eerst uitgelegd worden . De computer kan dus niets doen , wat ik niet eerst voor hem bedenken moet . Mist ten enenmale de mogelijkheid om op een briljante inval te komen . Benoit Mandelbrot stelde zich een ogenschijnlijk simpele vraag : " Hoe lang is de kustlijn van Engeland " . Hij kwam daarbij tot de conclusie dat geen sterveling ooit het exacte antwoord op deze vraag zou kunnen geven ; immers , je zou niet alleen alle bochten moeten meten , vervolgens de bochtjes , daarna de rotsen , daarna de kiezelstenen , en vervolgens de zandkorreltjes die aan de kiezelstenen kleven en dat hele proces zou slechts vier keer op een dag identiek zijn . Twee keer bij opkomend tij , en twee keer bij eb . En dan zouden de kiezelstenen ergens anders liggen , met andere zandkorreltjes op andere plaatsen . Het exacte antwoord zullen we nooit weten ... Het lijkt er dus op dat de inherente kosmische wetten , die in alle ons omringende verschijnselen waarneembaar zijn zich door ons manifesteren volgens hun aloude , welbeproefde principe : differentiatie . De wetmatigheid , of het ogenschijnlijk ontbreken daarvan is onderdeel van het proces zelf en heeft op zich niets " kunstmatigs " . J. Doyne Farmer : In de laatste helft van deze eeuw is het idee ontstaan dat leven en bewustzijn natuurlijke en onvermijdelijke gevolgen zijn van zich manifesterende en zichzelf-organiserende eigenschappen van de fysieke wereld zijn . Deze fundamentele verandering in ons beeld van bewustzijn en het leven levert ons een nieuwe manier op om onszelf en onze overtuigingen te bekijken en een nieuw begrip hoe wij in het universum passen . De biologische ontwikkeling : Is de mens zelf geen bijzonder duidelijk voorbeeld van een ' fractal ' die een oneindig aantal vragen kan oproepen naarmate de antwoorden zich verder differentiëren en die tegelijkertijd een chaotisch-wetmatige verhouding bezit tot dezelfde principes die in de hem omringende natuur zo overduidelijk tot uitdrukking komen ? De structuur van de longen en de bloedvaten in het lichaam van de mens zelf zijn exacte voorbeelden van ' fractals ' en de Fibonacci structuren , die ook weer terugwijzen op deze wetmatigheden . Dit voert ons terug op het ontstaan van het leven zelf : Het experiment van Dr. Stanley Miller om in de jaren " 50 te komen tot reproductie van de bouwstenen van het leven en hoe hij erin slaagde om door middel van electroschokken DNA en RNA ketens te genereren uit aminozuren : de toegepaste moleculaire evolutie . Was dit Leven ? Nee , hij was er slechts in geslaagd om bepaalde processen die in de loop van dat proces gebruikt werden te analyseren en te reproduceren . Ook huidcellen , in een recent experiment in Nederland gekweekt , konden succesvol worden gebruikt om open wonden te genezen van dezelfde proefpersoon . Maar : deze cellen pasten zich in in een hun bekend patroon : wij zijn huidcellen , wij bedekken , beschermen en vervullen onze functie in een model waarin wij onze plaats weten ... Is dit Leven ? Nee , wij voegen ons slechts in naar een bestaand patroon ... Is er evolutie ? Nee , wij leren ons meer en meer te ' fractaliseren ' . Een oneindig proces , zoals u inmiddels weet . Maar een , dat ons geraffineerd zelfbewustzijn zou moeten vervullen van diep ontzag voor het ' Plan ' waarvan wij blijkbaar deel uitmaken , hetgeen voorlopig ons bewustzijn overstijgt en waarnaar wij alleen maar kunnen blijven streven , oneindig , ' fractaliserend ' . Intelligentie : Computer programma's die zich ontwikkelen op manieren die vergelijkbaar zijn met de de natuurlijke selectie kunnen complexe problemen oplossen die degenen die die problemen creeërden zelf niet geheel begrijpen . In de film werd ' Cog ' geintroduceerd , waardoor op schrijnende wijze duidelijk werd , dat zelfs een simpele oog-hand coordinatie zo geraffineerd in elkaar steekt , dat ' Cog's brein niet in hemzelf geplaatst kan worden , maar een apart geplaatste computerkast van pakweg 1 bij 2 meter nodig heeft . Ongetwijfeld zal de mens zich in de toekomst omringen met steeds geavanceerdere ' hulpjes ' . De ' zelfdenkende ' grasmaaimachine bestaat al en maait conscientieus het gras , maar laat de geraniums staan . Zelflerende computerprogramma's kunnen zich eindeloos uitbreiden binnen de parameters die hun ingegeven worden . Maar , dit kan nauwelijks intellligentie genoemd worden . Immers , het is slechts reproductie van bekende principes . In hoeverre computerprogramma's zich kunnen ontwikkelen tot het oplossen van problemen die de creators van die problemen nog niet kunnen overzien , valt volgens mij niet buiten deze principes , maar binnen de ' oneindige differentiatie ' die gevolg is van de natuurwetten . Werkelijke intelligentie blijft volgens mij voorbehouden aan de mens . Het aantal mogelijke combinatieprocessen , die in onze hersenen plaats kan vinden overstijgt vooralsnog de mogelijkheden van welke superchip dan ook . En dan hebben we het nog niet over de creativiteit gehad ... Een dieper motief van de onderzoekers was de vraag hoe dit onderzoek ertoe kon leiden dat de mens in de toekomst beter leert samenleven door een beter begrip van de principes van het leven zelf .. En , daarmee samenhangend , een beter begrip van de richting die de evolutie neemt , en haar uiteindelijk doel . Dat , denk ik , is een waardevol motief om deze onderzoekingen voort te zetten : in differentiatie voort te gaan met het ontdekken van de meest genuanceerde ' natuurlijke ' ( dus niet artificiele ) intelligentie die in ons en om ons heen aanwezig is . En dus rijst de vraag : Hoe groot is de mens ? Ongeveer even groot als de kustlijn van Engeland ... 