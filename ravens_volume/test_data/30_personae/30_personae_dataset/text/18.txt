Artificieel leven . Leven gecreëerd door de mens . Het is niet langer een droom van een fanatieke liefhebber van sciencefiction , integendeel . In deze eeuwen van terroristische aanslagen , monetaire unies en toenemende globalisatie - " onze tijd " - is het wetenschappelijk onderzoek omtrent kunstmatig leven meer dan ooit toegenomen en boeken we meer en meer vooruitgang . In de documentaire gingen een aantal wetenschappers ons voor op de zoektocht naar de fundamenten van leven en intelligentie . Zo is de wetenschapper Erland R. Penrodes erin geslaagd om aan te tonen dat menselijke systemen kunnen nagebootst worden . Dit illustreerde hij met behulp van identieke eenheden - enkele of gelaagde - met vier haakjes . Dankzij de gelaagde eenheden slaagde hij erin een perfecte replica van de kiem te produceren . Wanneer hij er vier aan elkaar schakelde en deze eenheden twee per twee opsplitsten , kon hij overgaan tot de reproductie van een complete machine ! Maar daar bleef het niet bij ... Chris Langton besteedde zijn hersenkronkels aan het reproduceren van biologische processen met niet-biologische middelen . Dit is echter niets nieuws onder de zon . Er is reeds langere tijd onderzoek gaande op dit vlak , zoals bijvoorbeeld de kunsteend . Deze bedrieglijk echt lijkende eend - die in feite niet meer is dan een metalen constructie - is in staat voedsel op te eten , dat voedsel te verteren en zich zelfs in de vorm van uitwerpselen ervan te ontdoen ! John Holland leerde ons in de documentaire over het echte begin van het artificiële leven . Dit gebeurde volgens hem toen de wiskundige Von Neumann een machine uitvond die zichzelf kon reproduceren . Hijzelf ging aan het werk met kunstmatige simulatiemiddelen . Holland ontwierp een soort van genetisch algoritme door kenmerken te reduceren tot nummers en door aan deze getallen een bepaalde waarde toe te kennen . Het algoritme bestaat allereerst uit het kopiëren van een streng kenmerken zodat er twee zijn die vervolgens aan " crossing-over " doen en zo ( stukjes ) kenmerken uitwisselen . De twee strengen worden dus gerecombineerd . De fysicus Doyne Farmer ( Santa Fe , USA ) bestudeert de manier waarop leven kan ontstaan vanuit een enigszins andere invalshoek , nl. vanuit de basis zelf . Opmerkelijk is dat hij tevens de socio-politieke gevolgen in acht neemt en constateert dat door eventuele ontdekkingen of creaties de wereld wel eens ingrijpende veranderingen zou kunnen ondervinden . Vervolgens worden we naar de Massachusetts University te Cambridge gebracht waar we zien hoe de computerwetenschapper Mr. Brooks met behulp van zelf gecreëerde robots een maanlanding simuleert . Dit was de eerste volledig geïntegreerde poging waarbij de risico's nochtans aanzienlijk waren , aangezien de robot vier dagen opgesloten zat in een doos en dus gedurende die tijd geen enkel contact had gehad met de wetenschappers . Mr Brooks ' belangrijkste werk op dit moment is het bouwen van Cog , een menselijke robot . Cog heeft ongeveer het IQ van een kind , beschikt over een stel heupen en heeft zelfs ogen die meedraaien met het bewegende voorwerp in zijn gezichtsveld . Brooks ' doel is om Cog te leren hoe zijn ogen bij de stellen wanneer hij een bepaald detail nader wil bestuderen , hoe hij zijn nek moet meedraaien met de rest van zijn lichaam , hoe voorwerpen aan te raken , hoe zijn evenwicht te bewaren , enz. Verder krijgt Cog nog sensoren om geluiden van zichzelf of de buitenwereld te kunnen registreren . Brooks ' uiteindelijke bedoeling is inzicht te krijgen in het menselijke brein . Zo onderzoekt hij onder andere de vraagstelling : in hoeverre zijn hersenen nodig voor intelligentie ? Brooks zegt niet geïnteresseerd te zijn in de evolutie zelf van gewoon naar complex leven , maar wel in de manier waarop we zulk leven kunnen bouwen ! Maar laten we even terugkeren naar de al eerder vermelde Chris Langton . Deze gebruikte evolutionaire algoritmen om kunstmatige tweedelige werelden te bekomen , de zogenaamde " cellulaire automaten " . Door een aantal regels op te stellen vormde Langton een zekere structuur die op het computerscherm wordt weergegeven in de vorm van een lus met een staart . Deze staat beweegt tot er een identieke kopie van de eerste lus ontstaat . Op deze manier ging het proces verder en verder . Ook ontwierp Langton het " zwermsimulatiesysteem " waarbij groene stippen op een zwartrode achtergrond - die resp. koud en warm zijn - de ideale temperatuur zoeken . Deze voortdurend bewegende stippen illustreren de interactie tussen organismen . Zo kan Langton de evolutietheorie bestuderen op een manier die in de natuur onmogelijk is ! Tot slot is er nog de theoretische bioloog St. Kaufmann , die met behulp van nieuwe technieken ellenlange DNA-strengen vormt . Zo slaagt hij erin veel en complexe moleculen en bijgevolg een hele hoop eiwitten te produceren . Kaufmann is er van overtuigd dat nog lang niet alle moleculen bekend zijn . Daarom tracht hij er zoveel mogelijk te vormen in de hoop tot nieuwe ontdekkingen te komen . Hij is van mening dat je pas van echt artificieel leven kan spreken als de robots zich kunnen voortplanten en ze dus een volledig nieuw en eigen ras kunnen starten . Hij is er zeker van dat het bestuderen van het gedrag van complexe reactienetwerken een compleet nieuwe tak van de scheikunde zal worden . Tenslotte kunnen we ons de vraag stellen waarom we ons moeten bezighouden met artificieel leven . Wel , ten eerste gaat de wetenschap er jaarlijks zoveel op vooruit dat onderzoek op dit vlak meer dan ooit mogelijk is , en ten tweede geeft ons dat de kans bij uitstek om meer te weten te komen over de evolutie van de beschaving en samenleving op onze aarde . Artificial Intelligence is een film , geregisseerd in 2001 door Steven Spielberg , die ons een robotjongetje toont dat ook in staat is onvoorwaardelijke liefde te geven . Stanley Kubrick was jarenlang bezig geweest met de voorbereiding van deze film maar het was Spielberg die de draad oppikte en er een meesterwerk van maakte . A.I. werd genomineerd voor 5 Academy Awards : beste effecten , beste visuele effecten , beste muziek en beste originele filmmuziek . Acteur Haley Joel Osment speelt de hoofdrol . A.I. houdt zich dus hoofdzakelijk bezig met het onderzoek naar het creëren van een computer of software die echt kan redeneren en problemen kan oplossen , en die wellicht zelfbewustzijn zou hebben . Men kan zich echter de vraag stellen of een dergelijke computer de menselijke gewoonten en gedrag kan imiteren . Wordt het menselijke gedrag enkel gestuurd en gecontroleerd door het zenuwstelsel en is dit dus volledig imiteerbaar door een computer of software , of is dit een al te oppervlakkige visie ? Wat een mens tot mens maakt , is dat niet meer dan enkel de hardware i.e. het zenuwstelsel ? Of een andere vraag : stel dat A.I. wél kan gerealiseerd worden , zijn er dan grenzen aan deze mogelijke intelligentie ? Als deze mensachtige robots tot min of meer hetzelfde in staat zijn als de mens zelf , hebben we de evolutie dan nog in de hand ? Hoewel het zo dromerig utopisch lijkt een nieuw ras te creëren evenwaardig aan het onze , vind ik de gedachte vrij beangstigend . Het idee alleen al om geen controle meer te hebben over de evolutie van onze planeet , wetende dat er een evenwaardig - wie weet zelfs sterker - ras leeft dat onvoorspelbaar haar eigen weg gaat , bezorgt me koude rillingen . Het lijkt me net een sciencefictionfilm . Hoewel ik niet anders kan dan respect hebben voor zulk een gevorderde wetenschap , lijkt het me verstandiger ons eerst toe te leggen op het voortbestaan van ons eigen ras dan op het creëren van een nieuw . Misschien moeten we onze nieuwe technieken en wetenschappelijke vorderingen maar eens gebruiken voor bijvoorbeeld nieuwe geneesmiddelen om de tot nog toe ongeneeslijke ziekten te verbannen van onze planeet . Wat voor zin heeft het nieuwe mensachtigen het leven te geven , als onze naasten één voor één sterven aan ziekten die we hadden kunnen genezen ? Het is begrijpelijk dat een mensachtige robot uitvinden veel spectaculairder is , maar waarom nieuwe dingen creëren als we de oude niet eens in leven kunnen houden ? 