Artificiële Intelligentie De film begon met de vraag " Wat is artificieel leven ? " . Het antwoord hierop is : Kunstmatig leven dat door de mens gecreëerd is en dus geen natuurlijke oorsprong heeft . Men gaat biologische verschijnselen herscheppen met behulp van niet-biologische middelen . Het begin van de zoektocht naar artificiële intelligentie ligt bij de wiskundige Von Neuman : Hij stelde zichzelf de vraag of er zoiets bestaat ( of zou kunnen bestaan ) als een machine die zichzelf kan voortplanten . Hij heeft een paar testen verricht , waaronder de test met de triplex figuurtjes . Hij had een aantal exact dezelfde triplex figuurtjes die hij op een rij legde en dan heen en weer schoof . Hij voegde dus energie toe . Er gebeurde niets . Bij de volgende poging had Von Neuman eerst twee van de figuurtjes reeds aan mekaar verbonden met behulp van hun hoekjes . Als hij dit koppel bij de andere losse figuurtjes legde en ze dan nog eens bewoog stelde hij vast dat de andere figuurtjes onder invloed van het koppel ook koppeltjes begonnen te vormen . Er was dus een soort van moederfiguur nodig indien men wou dat de andere figuurtjes ook spontaan koppeltjes zouden vormen . Na dit experiment ging hij verder met steeds complexere figuren tot men uiteindelijk kon spreken van machines die zichzelf ' voortplantten ' . Zelfs de survival of the fittest kon via deze figuren nagemaakt worden . Vervolgens krijgen we John Holland aan het woord . Hij laat de computer het werk voor hem doen . Hij zegt dat , om iets natuurlijk met niet-natuurlijke middelen te herscheppen , je de eigenschappen van het verschijnsel eerst moet kunnen omzetten in een reeks getallen die je dan als een genetisch algoritme in de computer kan invoeren . Het enige dat de computer dan nog moet doen is de getallenreeksen kopiëren en kruisen zodat er telkens nieuwe reeksen ontstaan . De computer zal de verschijnselen doen voortplanten . De kunst zit hem in het selecteren van die eigenschappen die reduceerbaar zijn tot getallen . Het was echter pas vanaf de jaren '80 dat men deze genetische algoritmes is beginnen te gebruiken , naar aanleiding van een congres dat toen in Los Alamos werd gehouden . Op deze samenkomst waren mensen uit alle takken van de wetenschap aanwezig . Toen men zag hoeveel verschillende mensen zich bezig hielden met hetzelfde onderzoeksgebied besloot men om er dieper op in te gaan . Geïnspireerd door de interesse hield Doyne Farmer een conferentie in Sante Fe . Volgens Farmer is leven een spontaan verschijnend iets dat geen interventie nodig heeft . Hij is ook bang voor de gevolgen en ongewenste effecten die zulke interventies met zich kunnen meebrengen . Hij vraagt zich af of men wel goed heeft nagedacht over de mogelijke consequenties . Hoe ontstaat spontaan leven ? Volgens welke processen gebeurt dit ? Als we het antwoord vinden op deze vragen wat betekent dat dan voor ons en wie of wat we zijn ? Wat zijn de socio-politieke gevolgen van zulk een ontdekking ? Kortom , genoeg vragen om eens over na te denken alvorens ons op artificiële intelligentie te storten . In het Massachusetts Institute of Intelligence laat men Berwick en Brooks aan het woord . Brooks bouwt autonome robots die zich gedragen alsof ze deel uitmaken van de samenleving . We krijgen ook de eerste volledig geïntegreerde testvlucht van een maanlanding te zien . Het instituut heeft speciaal voor deze landing een robot ontworpen die in staat is opdrachten uit te voeren op zichzelf . Zo heeft hij een schepje bij zich om bodemstalen te nemen . We krijgen ook COG te zien . Dit is een menselijke robot die het intelligentiepeil van een klein kind zal krijgen . Ze zijn momenteel nog volop bezig met het ontwikkelen van zijn handen , armen en huid . Op lange termijn zou COG ook sensoren in zijn huid moeten krijgen zodat hij kan reageren op zijn omgeving . Ook kan hij zien met behulp van camera's in zijn oogholtes en binnenkort wordt daar misschien nog gehoor aan toegevoegd zodat hij in staat is geluiden en stemmen te herkennen . COG is verbonden met een offboard brein . Dit wil zeggen dat zijn ' hersenen ' zich buiten zijn lichaam bevinden zonder dat hij zich hiervan bewust is . Deze hersenen proberen de neurologische processen van het menselijk brein zo goed mogelijk na te bootsen . Uiteindelijk wil men hem allerlei dingen aanleren , zoals hand-oog coördinatie etc. Dit kan enkel als de basis voor al deze hogere concepten gelegd is . Het enige probleem is dat het menselijke brein geen centrum heeft . Er zijn verschillende plaatsen die elk gerichte neurologische feedback geven . Daardoor wordt het moeilijk het menselijk brein volledig te doorgronden . Men kan eigenlijk alleen maar hypothesen testen . Het hele idee rond COG is ontstaan na het zien van een kleine bij die op één enkele seconde een volledige meter aflegt , en dit met een veel kleinere capaciteit dan een computer die een kwartier over diezelfde meter doet . Men is toen begonnen met het maken van artificiële insecten . De complexiteit bij het doorgronden van de natuurlijke processen van de mens en de natuur zit hem niet in de mens zelf maar in de wereld . Het is de wereld die voor de complexiteit zorgt . Men moet dus een methode zien te vinden om erachter te komen hoe de mens met deze complexiteit omgaat . De volgende expert die aan bod komt is Chris Langton . Hij is vooral geïnteresseerd in het proces van evolutie . Hij is erin geslaagd een tweedimensionale ' wereld ' te creëren . Hieruit heeft hij regels afgeleid en dan een machine ontwikkeld die zichzelf kan kopiëren . Dit is volledig volgens het proces dat levende organismes volgen om zich voort te planten . Ook in deze wereld is er een survival of the fittest want op een gegeven moment raakt de ruimte op en sterven er organismes . Ook heeft hij het zwerm-simulatie systeem ontwikkeld . Hierbij krijg je een veld te zien dat vlekken heeft die al naargelang de temperatuur donkerder of lichter van kleur zijn . Door dit veld zwermen een hoop groen oplichtende vlekjes die niet stilstaan . Ze zijn op zoek naar de temperatuur die het best bij hen past . Hoe warmer ze moeten zijn , hoe dichter ze naar de rode vlekken toegaan . Langton kan de temperatuur van de vlekjes aanpassen zodat ze van positie gaan wisselen . Al deze processen leiden volgens hem naar de evolutietheorie . Tenslotte kwam Kauffman aan het woord . Zijn onderzoeksmethode is geïnspireerd op die van Miller uit de jaren ' 50 . Miller voegde gas bij water , liet er elektriciteit door gaan en daaruit ontstonden de bouwstenen van levende organismes . Kauffman wil dit ook doen maar dan met de moderne middelen die we nu ter beschikking hebben . Dit is toegepaste moleculaire evolutie . Het enige probleem is dat er een ontzettende verscheidenheid aan moleculen bestaat en het zo goed als onmogelijk is deze allemaal te testen . Aan deze verscheidenheid hangen ook veel voordelen voor de ontwikkeling van medicijnen , materialen , machines etc. De gehele interesse in artificieel leven komt voort uit een behoefte om het dynamisch gedrag van complexe informatiesystemen te doorgronden . Momenteel heeft men maar één onderzoeksterrein en dat is de mens en zijn evolutie . Men zou een nieuwe evolutie moeten ontketenen om zo nieuw studieterrein te creëren . Zo kunnen we andere vormen van samenlevingen bestuderen . Hier eindigde de film die , voor zover we hem hebben gezien , ontzettend ingewikkeld was . Er kwam vrij veel vakjargon aan te pas ( vooral de passage over aminozuren en eiwitten was er eventjes teveel aan ) en ook het onderwerp lag niet meteen in de sfeer van mijn interesses . 