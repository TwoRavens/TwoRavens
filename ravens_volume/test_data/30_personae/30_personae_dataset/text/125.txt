De documentaire die ons getoond werd , gaat over het onderzoek dat men voert naar het creëren van artificieel leven . Ter inleiding worden oude beelden getoond in verband met " automatische mechanische zelfreproductie " waarnaar John Von Neumann onderzoek verrichtte : de kijker ziet hoe steeds complexere machines of zijdelings verbonden elementen zichzelf kunnen reproduceren . Na de inleiding begint de echte documentaire . Om het hierover te kunnen hebben , is het noodzakelijk eerst de fundamenten te vinden van natuurlijk leven en natuurlijke intelligentie . Chris Langton , een computerwetenschapper , geeft de nog redelijk simplistische definitie van artificieel leven , namelijk dat het leven is dat ontstaat door het toedoen van de mens en niet van de natuur . Wetenschappers in dit vakgebied proberen biologische processen te herscheppen door elementen samen te brengen . Het willen reproduceren van de essentie van het natuurlijke leven is geen nieuw verschijnsel : zo vervaardigde Jacques de Vaucanson reeds in de achttiende eeuw een mechanische eend die met haar vleugels kon fladderen , kon eten en vervolgens datzelfde eten weer kon uitscheiden . Naast Von Neumann , die bewees dat machines zichzelf kunnen reproduceren , heeft ook John Holland een cruciale rol gespeeld in dit wetenschapsgebied . Hij vond namelijk de genetische algoritmes uit : de kunstmatige simulatie van genetische processen in de natuur . Genetische kenmerken worden hierbij gereduceerd tot getallenreeksen in een computer . Net zoals DNA kunnen deze reeksen zichzelf kopiëren en kruisen . Chris Langton vertelt later in de film dat de wereld aan de hand van een computer voorgesteld kan worden als een groot vlak bestaande uit hokjes en dat - zoals Holland heeft ontdekt - systemen zichzelf in deze gesimuleerde structuur kunnen kopiëren . Het doel hiervan is de evolutietheorie te bestuderen op een manier die op basis van natuurlijke studieobjecten onmogelijk is . In 1987 werd in Los Alamos een congres gehouden over artificieel leven . Hieraan namen honderd vijftig mensen uit verschillende wetenschapsgebieden en van over heel de wereld deel . Een van hen was Doyne Farmer . Hij vertelt in de documentaire over de algemene filosofie van het onderzoek naar artificieel leven : leven is spontaan en natuurlijk en wetenschappers stellen zich de vraag hoe men het kan doen ontstaan uit de meest elementaire basis . Ook grotere filosofische kwesties komen hierbij aan bod : wat zullen de gevolgen op lange termijn en op wereldvlak zijn van het onderzoek ? Het volgende gedeelte van gaat over het Technologische Instituut in Massachusetts . Hier werkt Rodney Brooks aan autonome robotten of " automata " . Een van de verwezenlijkingen van zijn onderzoek is een robot die gebruikt kan worden in een maanlander : na een zachte landing ontvouwt de robot zijn poten en komt hij naar buiten door met een van zijn achterpoten de doos waar hij zich in bevindt open te schoppen . Vervolgens kan hij met een schepje bodemmonsters nemen . Brooks begon zijn onderzoek met kleine mechanische robots . Hij wilde erachter komen hoe het kwam dat deze robots zich zelfs met behulp van een grote computer slechts één meter per kwartier konden verplaatsen , terwijl dezelfde afstand door insecten in niet meer dan een seconde werd afgelegd . Om de oorzaak hiervan te ontdekken , vervaardigde Brooks mechanische insecten . Om inzicht te verwerven in de werking van het menselijk brein , maakte hij hiervan een versie in mensvorm . Dit project waar zijn team momenteel aan werkt , is Cog , een mensachtige robot . In het beste geval zal deze ooit het intellect hebben van een klein kind . De robot bestaat uit heel wat sensoren en twee camera's die verbonden zijn met een " brein " . Het is de bedoeling zoveel mogelijk lage functies van het menselijk lichaam te simuleren , zoals bijvoorbeeld het aanraken van dingen die met de ogen waargenomen worden en waarvoor dus een coördinatie van oog en arm vereist is . In de documentaire toont hij hoe wetenschappers experimenteren met alle lichaamsdelen van de robot , zoals met diens armen , handen , oren en huid . Vooral dit laatste is erg ingewikkeld : sensoren moeten de machine voorzien van een tastzin . Belangrijk is ook Brooks hypothese in verband met kunstmatig leven , namelijk dat er een intense wisselwerking bestaat tussen een systeem en de buitenwereld . Hij zegt dat hoe ingewikkelder de omgeving van een systeem is , hoe harder dit systeem zich eraan zal moeten aanpassen en dus hoe ingewikkelder het zelf moet worden . Verder vertelt Stuart Koffman over hoe men complexe systemen kan maken van complexe moleculen . Volgens hem wordt er slechts een kleine fractie benut van de beschikbare moleculen . Op basis van toegepaste moleculaire evolutie kan men nieuwe moleculen vervaardigen die bijvoorbeeld gebruikt kunnen worden in de farmaceutische industrie . Het creëren van artificieel leven houdt volgens Koffman meer in dan slechts op theoretische wijze inzicht te scheppen in complexe systemen , zoals het gedrag van cellen en organismen . Hij bedoelt hiermee dat de resultaten die men via computers achterhaalt toegepast moeten worden op de realiteit indien men van echt artificieel leven wil spreken : hiervoor moet men namelijk met natuurlijke materie en energie werken , die men uiteraard niet uit computers kan halen . Men moet ervoor zorgen dat ook échte moleculen zichzelf kunnen reproduceren . Nieuwe werelden van organismen kunnen zo hun eigen weg zoeken , waardoor zij coevolutionaire eigenschappen zullen vertonen . Er zijn verschillende manieren om een eigen mening over dit onderwerp vormen . De eerste is de wetenschappelijke kant van de zaak . Wetenschappelijk onderzoek kan , hoewel het misschien nog niet toegepast wordt op datgene waarvoor het uiteindelijk nuttig zal zijn , altijd tot positieve uitkomsten leiden . Men kan zich de vraag stellen of het nabootsen van het menselijk lichaam aan de hand van robotten wel een essentieel heeft en of men er zoveel geld , tijd en wetenschappers in moet investeren . Ik denk persoonlijk van wel : door op zeer theoretische wijze te experimenteren met wiskundige modellen , kan men misschien toevallig nieuwe dingen ontdekken en uiteindelijk erg nauwkeurig voorspellen wat er zal gebeuren indien nieuwe theorieën toegepast worden op de natuurlijke werkelijkheid . Uiteraard hangt een houding tegenover dit onderzoek af van de toepassingen van deze theorieën . Ik hoop werkelijk dat het onderzoek naar artificieel leven zijn doel ooit bereikt nieuwe moleculen te kunnen vervaardigen die dan later bijvoorbeeld gebruikt kunnen worden in de farmaceutische industrie . Natuurlijk weet ik ook dat iedere wetenschappelijke ontdekking eventueel misbruikt zou kunnen worden . Het is altijd beter van niet , maar het is de vraag of men deze mogelijkheid een obstakel laat zijn voor wetenschappelijk onderzoek . Dan is er nog de ethische kant . Wat zal men doen indien men er ooit in slaagt leven na te bootsen ? Indien dit leven zo goed nagebootst kan worden dat er naast de kunstmatigheid ervan geen verschil te vinden is met het leven op aarde zelf , welke houding moet de mens dan tegenover dit leven aannemen ? Men kan niet zomaar leven doen ontstaan en dit leven geen enkele vrijheid of respect gunnen om er op te kunnen experimenteren . Zo zal men beslissingen moeten nemen in verband met hoe ver men mag gaan in het verwekken van dit artificiële leven en natuurlijk zal hierover erg goed nagedacht moeten worden . Verder rijst dan ook de vraag wie hierover mag beslissen en of het in de eerste plaats wel aan de mens is om dit te doen . Persoonlijk hoop ik dat artificieel leven nooit opgewekt zal worden zonder dat er een essentieel nut voor de mensheid aan verbonden is . Daarom is het misschien belangrijk de bevindingen van het onderzoek naar artificieel leven in de handen te laten van wetenschappers die enkel positieve doelen voor ogen hebben . 