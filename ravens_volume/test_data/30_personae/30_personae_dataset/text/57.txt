Experiment : Samenvatting film " Artificial Life " Voor de " echte " film begint , krijgen we een machine te zien , die zichzelf kan kopiëren . Deze machine werd uitgevonden door een wiskundige , Von Neumann . Hij bouwde modellen van triplex , en als hij die horizontaal bewoog , voerde hij energie toe , waardoor ze in elkaar grepen . Iedere keer als er vier modelletjes aan elkaar vast hingen , splitste de machine zich in het midden , waardoor de machine zichzelf dus kopieerde . Hiermee trachtte de wetenschapper natuurlijke selectie en evolutie na te bootsen , aangezien een levende cel ook aan genetische duplicatie doet . In " Artificial Life " gaat het er , zoals de titel al verklapt , om , dat wetenschappers echt , natuurlijk leven willen nabootsen met computers . De eerste wetenschapper die aan het woord komt is Chris Langton van het Santa Fé Institute . Daar probeert men via pc's , robots en chemicaliën iets op te bouwen dat zich gedraagt zoals een biologisch organisme . Deze wetenschappers zijn echter niet de eersten die zich hier mee bezighouden . Al in de achttiende eeuw werden er pogingen tot AI gedaan , onder andere door een Fransman die een mechanische eend had gebouwd die met zijn vleugels kon klapperen en voedsel opnemen met zijn bek , dat vonden de mensen natuurlijk geweldig . In de jaren zestig was er ook een wetenschapper , John Holland , die een computerprogramma ontwikkelde via de principes van de evolutieleer , hij liet de computer zelf zoeken naar oplossingen voor ingewikkelde problemen , door kenmerken te reproduceren tot reeksen getallen , die ketens te kruisen en zo bekwam hij een genetisch algoritme . Doordat de computer met dit algoritme zo makkelijk reeksen kon kopiëren en kruisen , konden er op enkele minuten duizenden generaties ontstaan . En ook Von Neumann , wiens experiment bij het begin van de film getoond werd , was één van de vroegste wetenschappers die bezig waren met AI , met zijn machine die zichzelf reproduceerde . Pas in de jaren tachtig werd het onderzoek naar AI echt populair . In 1987 vond er een congres over dit onderwerp plaats in Los Alamos . Dit congres , dat georganiseerd werd door Doye Farmer , een fysicus en pionier op het gebied van de chaostheorie , was een gigantisch succes , meer dan 150 wetenschappers van over de hele wereld waren aanwezig . Op deze conferentie werd gepraat over de filosofie van AI - onderzoekers , namelijk dat het leven een natuurlijk en automatisch proces is , er gebeuren geen uitzonderlijke gebeurtenissen . Natuurlijk leven is heel eenvoudig , simpele delen reageren met elkaar , en spontaan ontstaat er leven . Ook over de socio-politieke gevolgen werd gepraat , artificial life zou de wereld kunnen veranderen . In het Massachusetts Institute of Technology wordt ook onderzoek gedaan naar kunstmatig leven . Berwick en Rodney Brooks bouwden autonome robots en simuleerden zo een maanlanding . De robot moest na vier dagen opsluiting in een soort van capsule op onderzoek gaan en bodemanalyse doen . Gelukkig was het experiment geslaagd , want het team had slechts budget voor één poging . Nu werken dezelfde wetenschappers aan " Cog " , een robot die zo menselijk mogelijk gemaakt wordt . Ondertussen heeft Cog al evenveel intelligentie als een kind , het team wil hem ook nog leren om coördinatie tussen armen , armen en ogen , enzovoort , te krijgen . Er is een heel onderzoekscentrum dat werkt aan onderdelen van Cog , zijn huid wordt uitgerust met sensoren zodat hij tastzin krijgt en door de temperatuursensoren weet hij zelf ook wat in zijn lichaam gebeurt . Voordien had Brooks al experimenten gedaan met robots die insecten moesten nabootsen . Hannibal , een robot die hij bouwde in het kader van deze experimenten , was een processor met reflexen , hij had ook zes poten . Het brein van insecten ligt buiten hun hoofd , maar is verspreid over het gehele lichaam , daarom werd Hannibal volledig met sensoren uitgerust . Al deze experimenten worden gedaan om meer inzicht te krijgen in het brein van de mens . Intelligentie is namelijk de wisselwerking tussen het systeem en de wereld . De complexiteit ligt in de wereld , niet in de mens zelf . Het beste systeem is het menselijke wezen . Chris Langton tracht ook de evolutie te begrijpen met computers . Hij voert algoritmen in in een beeld vol vierkantjes , de wereld wordt als het ware als een vel ruitjespapier voorgesteld . De algoritmen kopiëren zichzelf , ze planten zich voort als levende wezens . Maar op een bepaald moment kunnen er geen " wezens " meer bijkomen , en dan sterven ze uit door overbevolking . Om de complexiteit van interactie tussen levende organismen nog beter na te bootsen , ontwikkelde hij een nieuw programma . Hierin staan er allemaal puntjes op een veld die op zoek gaan naar de ideale temperatuur voor zichzelf , dit noemt hij het " zwermsimulatiesysteem " . Tenslotte is er nog Stanley Miller , die bouwstenen en complexe systemen van complexe , levende organismen wou maken , dit heet " toegepaste nucleaire revolutie " . Kaufmann zegt dat hij complexe systemen bouwt , om zo chemische systemen te maken om bijvoorbeeld in de geneeskunde te kunnen gebruiken . Hij wil nieuwe moleculen maken , in het natuurlijk bestaan op aarde , zijn er slechts tien tot de zestigste verschillende moleculen , maar er zijn er twintig tot de honderdste mogelijk , het leven verkent slechts een kleine fractie van de mogelijkheden en dus biedt AI tal van nieuwe mogelijkheden . Ook bijvoorbeeld principes voor de sociologie kunnen achterhaald worden door middel van AI , want de moleculen vormen een ecosysteem en voedsel delen is symbiose . De moleculen scheppen een eigen wereld . Dus door het begrijpen van de werking van de moleculen krijgen we misschien meer inzicht in onze eigen maatschappij . Eigen mening Ik vond dit eerst en vooral een heel moeilijke film om iets over te schrijven . Vooral omdat ik naar het einde toe zelf niet meer begreep waarover het nu eigenlijk ging . Er werden voortdurend wetenschappelijke systemen en theorieën uit de doeken gedaan die veel te ingewikkeld waren voor mij . En dan was het nog niet eens een recente film , waardoor ik het ook al een pak minder boeiend vond . Over Artificial Life zelf heb ik misschien een redelijk ouderwetse mening . Maar ik vind dit alles nogal oninteressant en ik zie niet in waarom dit nodig zou zijn . Al dat geëxperimenteer met robotjes en computerprogramma's kan best wel knap en verrassend zijn ( vooral met de eend die uit zichzelf bewoog dan waarschijnlijk ) maar of men daar nu echt wijzer van zal worden , met betrekking op onze maatschappij , geloof ik niet echt . En eerlijk gezegd maakt het idee van robots die steeds menselijker worden mij wel een beetje bang . Mensen zijn er al genoeg , en ik zie niet in waarom het zou nodig zijn dat er nog eens robots bijkomen die op mensen lijken ook . Dit kan dan best wel handig zijn en zo , maar uiteindelijk zullen die robots toch ook de taken van mensen overnemen , waardoor er dan weer werkloosheid zal zijn enzovoorts . Misschien ben ik wel wat naïef met mijn voorstellingen van robots maar ik vind het goed zoals het nu is , we hebben computers , Internet , gsm's , automatische weet ik veel wat , en dit is voor mij ruim voldoende , ik vind het helemaal niet nodig dat er steeds meer hoogtechnologische snufjes op de markt komen en laat staan dat er robots moeten ontwikkeld worden die zich zoals mensen kunnen gedragen . Geef mij maar gewone mensen . De wetenschap zou zich beter wat meer bezighouden met de huidige problemen in de wereld , zoals armoede en oorlog , en daar oplossingen voor proberen te zoeken , in plaats van geld te verspillen aan het nabouwen van mensen . 