Artificiële Intelligentie . Deze documentaire speelt zich af in de jaren tachtig , toen het onderzoek naar artificiële intelligentie stilaan op gang begon te komen . De uitzending begint met een demonstratie van een nabootsing van het proces dat kiemen doormaken . Dit proces is redelijk complex , maar de mens , met zijn abstractievermogen , slaagt erin om dit met mechanische middelen na te bootsen . Dit leidt ons naar de vraag : wat is artificiële intelligentie ? Het antwoord wordt ons gegeven door Chris Langton , een computer wetenschapper . Volgens deze man bestaat het ontwikkelen van artificiële intelligentie erin biologische processen na te maken met niet-biologische middelen . Naar mijn mening is dit een enigszins vage definitie , want wanneer is iets een biologisch- en wanneer een niet-biologisch middel ? In hoeverre is elektriciteit biologisch of een chemische stof als benzine om een motor te doen draaien ? Maar goed , als werkdefenitie kan ze wel handig zijn . Onderzoek naar artificiële intelligentie geraakt wel pas goed en wel op gang in de jaren tachtig , gaat echter terug tot de 18de eeuw , toen in Frankrijk een man een eend in zijn geheel mechanisch had nagebootst , compleet met metabolisme en bewegende vleugels . Voorbeelden van nog verder terug in de tijd die mij te binnen schieten zijn Leonardo Da Vinci die ook al ontwerpen , zeer vernuftige trouwens , klaar had voor het maken van een hedendaagse robot . Tot de uitvoering is hij echter nooit gekomen . De documentaire is eigenlijk een montage van interviews met af en toe een voice-over die de interviews aan mekaar praat . De volgende interviewee is John Holland , eveneens computer wetenschapper . Deze man bedacht een systeem om reeksen cijfers een soort genetische evolutie te laten doormaken . Hij hanteerde hierbij hetzelfde principe als het menselijk dna ; dat van kruising . Twee strengen cijfers worden op een willekeurige plaats doormidden geknipt en de twee delen van de ene worden met die van de andere streng verbonden . Zo kan steeds weer nieuwe combinaties maken . Wat het nut hiervan is wordt later duidelijk . Doyne Farmer , een fysicus van opleiding , is gefascineert door artificiële intelligentie en was aanwezig op de eerste conferentie over artificiëel leven , waar in het totaal 150 mensen aanwezig waren . Hem wordt gevraagd : wat is leven ? Doyne Farmer noemt leven een spontaan proces , overheerst door het toeval . Als hem naar de mogelijke socio-politieke gevolgen van artificiëel leven wordt gevraagd , luidt zijn antwoord : verstrekkend . De uitvinding van de boekdrukkunst en het opkomen van het industriëel tijdperk zullen er in het niets bij verdwijnen , meent hij . Rodney Brooks houdt zich bezig met het maken van robots die dingen kunnen die mensen kunnen . Hij maakte samen met zijn team de eerste robot op de maan , die erin slaagde bodemmonsters van de maan naar de aarde terug te brengen . Zijn huidig project heet ' cog ' en is een robot die er uiteindelijk zoals een echte mens moet gaan uitzien . Hij kan voorwerpen volgen met zijn ogen die even snel kunnen bewegen als de onze . Het doel is dat " cog " in het laatste stadium de intelligentie en vaardigheden van een klein kind benadert . Er wordt nog gewerkt aan armen en handen voor het ding en het zou ook moeten gaan kunnen horen . Om de gelijkenis volledig te maken krijgt de robot ook nog een huidweefsel rond zich met heuse gevoelssensoren . Chris Langton houdt zich niet bezig met het nabootsen van het menselijk organismen in al zijn technische complexiteit . Hij interesseert zich echter des te meer in de absolute basisprincipe's van het menselijk leven ; zoals bijvoorbeeld voortplanting . Chris langton was de eerste om een computerprogramma te schrijven dat erin slaagt zichzelf te kopiëren . In een zeer eenvoudig model vangt hij dit fundamenteel organisch principe . Hij laat een reeks gekleurde blokjes zich ontwikkelen tot een bepaalde vorm en als ze die vorm eenmaal bereikt hebben beginnen ze diezelfde vorm oneindig te kopïeren , te reproduceren . Vandaag lijkt dit een zeer eenvoudig en zelfs banaal iets , maar 20 jaar geleden was dit een revolutionair gegeven dat raakt aan de meest fundamentele principes van het organische . Met een van zijn andere programma's toont Langton hoe hij een groep blokjes in verschillende kleuren laat interageren met elkaar op basis van temperatuurverschillen die hij aan de blokjes toekent . Blokjes met een gelijkaardige temperatuur troepen samen . Als Langton de temperatuurwaarden van een van de blokjes verandert zien we hoe het zich gaat voortbewegen naar een groep met een meer gelijke temperatuur . Ook dit doet ons erg denken aan het gedrag van organische zaken als atomen en moleculen . Daarom is ook dit voorbeeld niet zo banaal als het op het eerste zicht mag lijken . Met een zeer eenvoudig systeem wordt iets zeer ingewikkelds als reproductienagebootst . De laatste geïnterviewde is Stuart Kaufmann . Hij is moleculair bioloog en gebruikt de voorgaande technieken in het gebied van de wetenschap . Hij gebruikt de technieken om lange strengen eiwitten te produceren en deze steeds opnieuw met andere strengen te laten kruisen . Dankzij de moderne technieken kunnen de strengen alsmaar langer en langer gemaakt worden . Het doel van deze kunstmatige moleculaire evolutie is medisch . Hoe meer combinaties je maakt , hoe groter de kans dat een van deze eiwitstrengen een geneeskrachtige werking zal hebben . Misschien wordt er zo wel een middel gevonden tegen aids of kanker , het toeval beslist . Wat Chris Langton deed met zijn bits kan ook je ook doen met moleculen , met echte materie . Zo kan je ecosystemen opbouwen en op basis van deze computermodellen beter begrijpen hoe omgevingen op elkaar ingrijpen , hoe bijvoorbeeld symbioses ontstaan . In een ruimere zin kan je ze zelfs op mensen toepassen , op samenlevingen . Wat mij aan deze uitzending vooral interesseerde was het filosofisch aspect . Ze doet bij mij de vraag rijzen : wat is leven ? Wat is echt en wat kunstmatig leven ? Ik heb het in het hierbovenstaande al terloops vermeld , het is geen eenvoudig te beantwoorden vraag . Je kan zeggen : als het een bewustzijn heeft dan is het leven . Maar wanneer heeft iets een bewustzijn en hoe kan je dat controlleren ? Je kan ook zeggen : als het zich kan voortplanten dan is het leven . Maar een atoom plant zich niet altijd voort en is dat geen leven dan ? En het computerprogramma van Chris Langton dat plant zich wel voort , en is dus wel leven . De mens komt steeds dichter bij de kern van het leven en de grenzen tussen echt en kunstmatig worden steeds vager . We kunnen alleen maar hopen dat we er beter van worden . Dat we plots een verklaring zullen vinden voor waar alles vandaan komt en hoe het allemaal in mekaar zit daar geloof ik niet in . Maar dat we het ons in de toekomst heel wat aangenamer zullen maken lijkt mij een vaststaand feit . Wanneer robots onze boodschappen zullen doen en onze hemden strijken . Wanneer we chips in onze hoofden zullen kunnen steken die ons in een klap vloeiend italiaans laten spreken . Dan zullen echter nieuwe problemen opduiken , die geen robothoofd zal kunnen oplossen . De mens zal wel nooit rust kennen en ik geloof ook niet in de betrouwbaarheid van een volledig digitale wereld . Een stroompanne zou fatale gevolgen hebben en we zouden al rap het overzicht verliezen over al die techniek . Robots zijn goed , maar ze houden ook gevaren in . Denk maar aan " robot wars " of " planet of the apes " . Het zijn niet allebei films en de één gaat al minder over robots dan de andere . U weze gewaarschuwd . 