Artificiële intelligentie Von Neumann is een wetenschapper die de vraag stelde of er een machine kon worden gebouwd die zichzelf zou kunnen kopiëren . Om dit uit testen werden er eerst modellen gemaakt , allemaal vervaardigd uit triplex . Zowel deze objecten als de gelaagde eenheden , bleven echter niet als één groot geheel wanneer men deze onderling met elkaar probeerden te verbinden . Diezelfde wetenschappers voerden dit experiment uit met toestellen die waren voorzien van een hefboom . Als men er vier nam en die in een rechte lijn met elkaar verbond , hechtten ze zich aan elkaar vast tot de vierde er werd aan toegevoegd . Hierna splitste de maquette zich in twee gelijke stukken . Hetzelfde probeerden ze met acht objecten , die zijdelings met elkaar werden verbonden , maar toen het tijd was om de laatste erbij te voegen , brak het ontwerp opnieuw in twee delen , bestaande uit vier objecten elk . Ondertussen kan bijna alles artificieel worden nagemaakt . In ' artificieel leven ' kunnen we twee termen herkennen . De betekenis van leven spreekt voor zich , en artificieel duidt op zaken die geproduceerd zijn door de mensen zelf en niet door de natuur . Artificieel leven betekent dus het herscheppen van biologische zaken aan de hand van niet-biologische middelen , zoals computers , scheikunde , ... Je gaat alle elementen samenvoegen opdat ze één geheel zouden vormen . Het onderzoek naar dit kunstmatige leven en intelligentie is echter al honderden jaren bezig . In de achttiende eeuw werd er bijvoorbeeld reeds een kunsteend geproduceerd . Hoewel de technieken heel anders waren dan nu was de bevolking toen al onder de indruk van het concept en de uitvoering ervan . Wetenschappers merkten op dat sommige zaken moeilijker op te lossen waren met kunstmatige middelen , dan met natuurlijke . Voor de genetica bijvoorbeeld werd een experiment uitgevoerd via de computer en niet aan de hand van genen zelf . Er werd een lange lijst gemaakt van kenmerken die relevant leken en deze werden omgezet in cijferketens . Via genetische algoritmes werden deze ketens met elkaar gekruist en zo konden de onderzoekers meerdere generaties kweken aan de hand van een computer . Maar pas in de jaren '80 werd deze techniek universeel bekend en begonnen meer en meer wetenschappers er gebruik van te maken . Een congres dat werd georganiseerd , waardoor vele wetenschappers in één kamer werden samengebracht , had ook veel met deze plotse groei en interesse te maken . Dit zorgde voor vele nieuwe voorbeelden , maar ook voor een gevoel van solidariteit en eenheid tussen de verschillende onderzoekers . Don Fanner was mede verantwoordelijk voor deze conferentie , en was zowel een wetenschapper als een soort filosoof . Hij was van mening dat leven een spontaan , natuurlijk fenomeen is ; en eender een waarschijnlijkheid dan een conclusie van gebeurtenissen . Hij zette eenvoudige elementen samen om te zien of er leven uit zou kunnen evolueren maar was ook geïnteresseerd in de socio-politieke consequenties daarvan . In het instituut van Cambridge was Dhr . Brooks bezig autonome robotten te maken die gewoon in de normale samenleving zouden kunnen functioneren . De proef die hij in verband hiermee had uitgevoerd , ging als volgt : hij had een robot geproduceerd en meegestuurd in een ruimteshuttle . Nadat er voor vier dagen geen contact was geweest met de robot , moest deze een landing maken op de maan . Daarna ontvouwde hij zich op eigen kracht , stond op en ' wandelde ' verder . Het experiment was duidelijk geslaagd . Hij werkte ook nog aan een ander experiment , met name COG . Dit was een robot die de wetenschappers zo menselijk mogelijk probeerden te maken , op elk vlak . De bedoeling was hem zoveel mogelijk functies en handelingen bij te brengen , zoals zijn nek bewegen . Als hij later bijvoorbeeld reeds in staat was zijn armen te gebruiken , kwam de intentie hem de oog - hand coördinatie aan te leren . Hoewel de productie van de armen en vingers van de robot nog volop bezig was , waren er ook al plannen om een geluidssysteem in te bouwen met herkenning van niet enkel geluiden , maar later ook van menselijke spraak . Voor de constructie van de huid werd er met plastic gewerkt voor het gezicht en met andere materialen voor de rest van het lichaam . Daarin werden ook nog sensoren in verwerkt om zo de tastzin na te bootsen en de robot zou dan ook in staat moeten zijn om verschillen in temperatuur waar te nemen . Maar alles werd nog wel bestuurd door computers en processors buitenaf , waardoor zijn ' brein ' nog niet in zijn hoofd zat . Het was de bedoeling de robot zoveel mogelijk op de mens te doen lijken omdat deze laatste verondersteld wordt als het beste of hoogste dat we kunnen nabootsen . Chris Langton hield zich vooral bezig met evolutionaire algoritmen . Hij stelt de wereld voor als één grote plaats met allemaal ruitjes in een bepaalde kleur , die kunnen veranderen door de kleur van hun omgeving . Via de computer heeft hij hierdoor een structuur gemaakt die zichzelf kan kopiëren ; de twee gevormde structuren zullen dan opnieuw zichzelf repliceren tot vier , ... Deze methode wordt dan vergeleken met de realiteit waarin levende organismen zich voortplanten . Bij deze voorstellingen is de complexiteit tussen de organismen onderling en hun omgeving zeer belangrijk . Een voorbeeld hiervan is een experiment met temperatuurverschillen . Via de computer , dus niet biologische middelen , is hij erin geslaagd de realistische reacties op temperatuursverschillen te simuleren . Hij nam bijvoorbeeld een oranje veld met twee groene stippen . Hoe roder de achtergrond , hoe warmer . Toen de temperatuur was ingesteld op 20 graden , zochten de groene stippen die gewenste temperatuur , en zodra deze werd gewijzigd naar 10 graden zag je de twee stippen onmiddellijk vertrekken naar een kouder gebied . Ook van deze evolutionaire experimenten zijn er vele die je niet met louter natuurlijke middelen kan uitvoeren en dan komt artificiële intelligentie zeker van pas . In verband met moleculen is er ook al veel onderzoek gebeurd , en ook in deze onderzoekstak is het soms makkelijker en veiliger om met kunstmatige middelen te werken . Er is al veel geëxperimenteerd met RNA , DNA , aminozuren , eiwitten , ... In dit geval wilden de wetenschappers geen kopieën maken van bepaalde DNA - strengen , maar interesseerden ze zich eerder in het bouwen en vinden van nieuwe , arbitraire strengen . De toepassing ervan zou zeer relevant kunnen zijn voor de geneeskunde , omdat de mens maar een bepaald aantal strengen heeft . Dit wil echter niet zeggen dat de combinaties van aminozuren die niet in ons lichaam voorkomen niet nuttig zouden kunnen zijn . Vele mensen zeggen dat de ruimte een veel te grote plaats is voor enkel de mensheid , en hier komt het op hetzelfde neer . Waarom zouden alle nuttige strengen en combinaties zich reeds in ons lichaam bevinden , als er zoveel mogelijkheden bestaan . Als je de diversiteit van het werkgebied vergroot , krijg je veel meer open ruimte om te experimenteren en veel meer mogelijkheden . Er wordt ook onderzoek gedaan naar modellen en theorieën over het ontstaan van het leven . Door parallelle netwerken te maken van moleculen die op elkaar reageren , gaan bestuderen onderzoekers of het mogelijk is of moleculen zonder elkaar kunnen voortplanten , ... Zo is het mogelijk om misschien een nieuwe evolutietheorie op te bouwen of om de resultaten toe te passen op onze cultuur en krijgen we nieuwe principes over onze samenleving . Hierdoor worden de besluiten en conclusies ook gebruikt voor niet - wetenschappelijke doeleinden . Persoonlijk ben ik wel voor wetenschap en technologie te vinden , hoewel ik vaak de indruk krijg dat computers zich om een of andere reden tegen mij keren . Ik zie technologie ook wel een beetje als een mes dat langs twee kanten snijdt . De industriële revolutie bijvoorbeeld zorgde voor een snellere productie van goederen , maar vele mensen verloren wel hun werk . Ook in verband met artificiële intelligentie ( en leven ) is mijn mening verdeeld . Langs de ene kant begrijp ik niet goed waarom wetenschappers een robot willen bouwen en waarvoor deze dan exact van nut zou kunnen zijn . Hebben wij behoefte aan iets kunstmatigs dat eruit ziet en zich gedraagt als een mens , maar er toch geen is ? Het is heel knap wat de wetenschap allemaal kan bereiken in deze 21 e eeuw , maar toch vraag ik me af of ze zich soms niet beter zouden concentreren op belangrijkere zaken die meer dringend zijn dan robotten . Langs de andere kant ben ik wel helemaal te vinden voor de onderzoeken naar nieuwe en differente aminozuren , ... Het is enkel te hopen dat ze hun experimenten niet te ver drijven en na een tijdje voor onsterfelijkheid willen ijveren . Maar als er inderdaad een grote doorbraak zou komen , kan dat zeer veel betekenen voor de gezondheid en misschien wel het leven van de mensheid . Het zou zeer veel veranderen op het vlak van geneeskunde , maar indirect ook de samenleving en onze gemoedstoestand . 