Kunstmatige Intelligentie John von Neuman was bezig met een experiment om uit te vinden of het mogelijk is een machine te maken die zichzelf kan reproduceren . Erland R. Penrose hield een experiment met modellen gemaakt uit triplex en energie en de uitkomst van dit experiment was dat natuurlijke selectie en evolutie door mechanische modellen nagebootst kunnen worden . Tegenwoordig wordt alles met computermodellen nagebootst . Ook Chris Langton houdt zich bezig met kunstmatige intelligentie . Hij bootst biologische processen na om iets wat als een biologisch organisme functioneert te (re)produceren met niet-biologische elementen . Onderzoek naar het kunstmatig maken van leven gebeurd al eeuwen , zoals b.v. door een Fransman in de 18 e eeuw die een kunstmatige eend ontwierp . John Holland speelde een cruciale rol in de ontwikkeling van kunstmatige intelligentie . Hij liet de computer zelf zoeken naar oplossingen ( cellulaire automaten ) . Hij wil een machine maken die zichzelf kan reproduceren want reproduceren is één van de eigenschappen van het leven . In de jaren '60 is men begonnen met het maken van kunstmatige simulatie modellen om problemen op te lossen die in de werkelijkheid te complex zijn . Het op te lossen probleem wordt teruggebracht naar cijferreeksen op de computer . Deze reeksen worden gekopieerd en vervolgens worden de kopieën gekruist . Hiermee is het mogelijk snel heel veel nieuwe generaties te maken . Dit zijn genetische algoritmen . In de jaren '80 bleek dat veel mensen zich met dit soort processen bezig hielden . Daarom besloot Chris Langton in 1987 een conferentie over kunstmatige intelligentie te houden in Los Alamos . Tijdens deze conferentie werd een workshop gegeven waarop ongeveer 150 mensen van over de hele wereld aanwezig waren . Na deze conferentie werd kunstmatige intelligentie bekender en gingen er nog meer mensen zich er mee bezig houden . De fysicus Doyn Farmer was medeorganisator van de conferentie en sprak er ook . Zijn filosofie hield in dat het leven een spontaan natuurverschijnsel is . Volgens hem is het leven een resultaat van toevalligheden . Hij onderzocht het proces van het laten ontstaan van het leven vanuit de basis en wilde dit proces reproduceren . Maar hij zei ook dat dit grote socio-politieke consequenties zou hebben , volgens hem zou het een grote impact hebben op de wereld en zelfs de industriële revolutie overstijgen . Na de conferentie kwamen er vele stromingen en gezichten in het onderzoek naar kunstmatige intelligentie . Zoals b.v. R. Brooks die zich bezig hield met het ontwikkelen van een robot die autonoom zou kunnen leven . Hij gaf als voorbeeld een simulatie van een maanlanding waarbij gebruik werd gemaakt van een robot voor het nemen van bodemmonsters . Hij was bezig met het ontwikkelen van Cog , een mensachtige robot die een intelligentie gelijk aan die van een klein kind zou moeten krijgen . Ze wilden de robot zoveel mogelijk menselijk eigenschappen geven , b.v. hand-oog coördinatie . Hij kreeg neuro-atomische functies in zijn brein . Hiermee konden ze hypotheses testen en meer inzicht krijgen in de werking van de hersenen van de mens . Ook wilden ze testen of alleen een beschrijving van de werking van de hersenen genoeg is om een robot min of meer zo te laten reageren als een mens . Brooks ontwierp ook een kunstmatig insect genaamd Hannibal , dat vele sensoren op zijn lichaam had om dingen te kunnen voelen en op wat hij voelt te kunnen reageren net zoals mensen . Tijdens de ontwikkeling van Cog waren ze ook bezig een geluidsverwerkingssysteem voor hem te ontwikkelen zodat hij zou kunnen horen . Ook waren ze bezig met het ontwikkelen van een huid en zochten ze naar het materiaal waar het best sensoren voor tastzin in konden worden verwerkt . Verder waren ze bezig met het ontwikkelen van handen , armen en camera's die als ogen zouden functioneren voor Cog . Zo zou hij dus uiteindelijk moeten kunnen zien , horen en voelen ( zelfs temperatuur ) . Het brein van Cog werd niet in zijn hoofd geplaatst maar bleef extern omdat er in zijn hoofd door de camera's geen ruimte meer was . Chris Langton probeerde het proces van de evolutie te begrijpen . Hiervoor bracht hij dit proces terug tot modellen op de computer . Hierbij maakten structuren kopieën van zichzelf totdat er uiteindelijk geen ruimte meer was om zich verder te reproduceren en ze begonnen af te sterven . Dit proces is een karakteristiek element van het leven . Dit was een zwermsimulatie systeem . Met dit systeem kan je het proces van evolutie bestuderen op een manier die in de natuurlijke wereld niet mogelijk is maar op de computer wel . Stuart Kauffman maakte gebruik van nieuwe technieken om willekeurige strengen DNA en RNA te maken om van daar uit dan weer nieuwe proteïnen uit te ontwikkelen . Hiermee konden reproducerende chemische systemen gemaakt worden die gebruikt kunnen worden in de medische wetenschap . In het huidige leven worden nog maar een fractie van de moleculen die aanwezig zijn in de wereld benut . Er zijn dus nog heel veel nuttige moleculen aanwezig die nog niet ontdekt zijn maar wel enorm veel zouden kunnen betekenen voor bijvoorbeeld het ontwikkelen van nieuwe medicijnen . De connectie met kunstmatige intelligentie bij dit onderzoek is dat het gedrag van cellen en moleculen ingevoerd kunnen worden in een computer waarna er dan een systeem gemaakt kan worden waarmee het proces van de evolutie wordt nagebootst , niet met stipjes maar met moleculen die zich reproduceren en nieuwe varianten ontwikkelen . Hiermee werd geprobeerd de complexe reactie netwerken te begrijpen die deze reproductie van moleculen en de ontwikkeling van nieuwe varianten mogelijk maakt . Wanneer het lukt om echte reproducerende moleculen te ontwikkelen die zelf ecosystemen ontwikkelen kan je de evolutie nabootsen . De wereld wordt ' gemaakt ' door de samenwerking tussen verschillende organismen die een manier vinden om samen te leven . Door de ontwikkeling van moleculen te bestuderen kan je de ontplooiing van de beschaving bestuderen en gebeurtenissen in de menselijke wereld en maatschappij beter leren begrijpen . Kunstmatige intelligentie lijkt mij zeer nuttig voor de medische wetenschap . Het ontwikkelen van nieuwe medicijnen zal altijd van groot belang blijven en als de kunstmatige intelligentie hier een bijdrage aan kan leveren dan is dat natuurlijk alleen maar positief . Het nut van het maken van robots die als mensen functioneren met behulp van kunstmatige intelligentie zie ik niet helemaal in . Wat kan zo'n robot betekenen voor de ontwikkeling van de wetenschap . Tijdens de film lijkt het er meer op dat de mensen die Cog aan het creeën zijn een soort van ' droom speelgoed ' aan het proberen te maken zijn . Wat gebeurd er met met Cog wanneer hij eindelijk zo werkt als waar ze op uit zijn ? Is hij dan nog van belang voor de wetenschap of verdwijnt hij ergens achter in een magazijn ? Zijn de technieken die ontwikkeld zijn voor Cog ook nog in andere projecten toe te passen ? De antwoorden op deze vragen worden mij in de film niet duidelijk . Verder was de film nogal gedateerd . Kunstmatige intelligentie is een wetenschap die snel evolueert en de projecten waar in de film aan gewerkt wordt zullen nu waarschijnlijk al lang af , verder geëvolueerd of gestopt zijn . Is het wel nuttig om een gedateerde film over zo'n actueel en snel veranderend kennisgebied te bekijken ? 