Artificial Life Volgens de wiskundige John von Neumann was het mogelijk een machine te construeren die net als een levend organisme in staat zou zijn zichzelf te kopiëren . Hiervoor werkte hij een wiskundige theorie uit . De machine werd voorgesteld als levende cel die zichzelf zou kunnen delen en reproduceren . Aan de hand van triplexmodellen probeerde men de theorie concreet te maken . Men begon met triplexeenheden die in elkaar konden grijpen en voegde er steeds meer eenheden aan toe : dit was een begin voor het reproduceren van een complexe machine . Tegenwoordig is het de computer die soortgelijke , steeds complexere modellen creëert . De film gaat - zoals de subtitel zegt - " op zoek naar de fundamenten van leven en intelligentie " . Chris Langton legt aan het begin van de film uit wat het begrip " artificieel leven " nu precies inhoudt . " Artificieel " betekent gemaakt door de mens , dus is " artificieel leven " leven dat door de mens gemaakt werd . Men tracht biologische fenomenen te herscheppen met behulp van computers en chemische elementen , met als resultaat iets dat zich gedraagt als een biologisch organisme . Mensen werken al eeuwen aan zo'n mechanisch experiment , zo ontwikkelde de Franse wetenschapper Jacques de Vaucanson in de 18de eeuw een kunsteend , die onder meer het spijsverteringsproces van een echte eend kon nabootsen . De mensen waren hiervan meteen onder de indruk . John Holland werkt een manier uit om de computer zelf programma's te leren creëren . Vanuit de filosofie werd gezegd dat een machine zichzelf onmogelijk kon reproduceren , maar von Neumann bewees het tegendeel . Jaren '60 trachtte men processen van natuurlijke selectie te simuleren om moeilijke zaken op te lossen . Kenmerken werden gereduceerd tot een reeks getallen , waarden en cijferketens ( strings ) en vervolgens ontwikkelde men een genetisch algoritme dat gegevens in twee stappen kon reproduceren : eerst werden ze gekopieerd , daarna werden de kopieën gesplitst en gekruist en kon men in slechts enkele minuten tienduizenden generaties ontwikkelen . In de jaren '80 geraakten steeds meer mensen in de theorie geïnteresseerd en raakte deze verder verbreid . Chris Langton slaagde erin om op het congres van Los Alamos in 1987 wetenschappers van allerhande domeinen ( ongeveer 150 man ) bij elkaar te brengen . Hij kondigde de bijeenkomst aan als zijnde een " workshop " . Doyne Farmer , pionier op het gebied van de chaostheorie , noemt het in zijn inleidende toespraak een wetenschappelijk congres . Zijn strekking ontwikkelde een heel eigen filosofie en zelfs een eigen taalgebruik . Leven is volgens hen een spontaan fenomeen dat geen interventie vereist . Het is geen resultaat van toevalligheden . Zij zochten een proces waarbij ze simpele elementen op elkaar konden laten reageren , maar stelden zich eveneens de vraag wie of wat wij als mens zijn en welke de politieke consequenties aan dit soort van experiment zouden vasthangen . Volgens Farmer zouden zij de wereld ingrijpend gaan veranderen . Vervolgens komen we bij het Massachussets Institute of Technology , alwaar we een bordje te zien krijgen met de namen R. Berwick en R. Brooks : het " Artificial Intelligence Laboratory " . Brooks werkte aan autonome robots , waarmee hij een reis naar de maan simuleerde . Cog is een mensachtige robot waarvan zij hopen dat het de intelligentie bezit van een klein kind . Hij is onder andere in staat voorwerpen te volgen met zijn ogen , die overigens even snel kunnen bewegen als menselijke ogen ( 120° in 80 milliseconden ) . Er is geen centrum aanwezig in de hersenen , zoals dat bij mensen wel het geval is , maar in plaats daarvan bestaan zij uit vele gebieden die met elkaar verbonden zijn . Brooks hoopt via Cog's hersenen beter inzicht te krijgen in de werking van menselijke hersenen . In eerste instantie laat men de robot eenvoudige bewegingen en handelingen uitvoeren , om zo verder te werken naar meer abstracte concepten . Aangezien hun robot aanvankelijk slechts één meter kon afleggen in vijftien minuten en insecten in staat zijn diezelfde meter in één seconde af te leggen , rees de vraag naar de reden hiervoor en begon men aan de ontwikkeling van artificiële insecten . Men was ervan overtuigd dat het zenuwstelsel van insecten gedecentraliseerd was , en dus bootste men dit na bij de robots . Verder werden in het lab nog andere onderdelen voor Cog vervaardigd , zoals handen en delen voor geluidsverwerking ( met als uiteindelijke doelstelling het herkennen van menselijke stemmen ) . Een huid van plastic zou de gehele robot moeten bedekken en deze in staat stellen dingen te voelen , mede dankzij temperatuursensoren . Volgens Brooks ligt de intelligentie niet zozeer in het rekenvermogen , maar in de interactie : de robot moet kunnen interageren met de wereld . Ze vroegen zich af hoe ze nu een complex kunstmatig levend systeem zelf konden bouwen en hierbij hielden zij de mens als meest perfecte vorm voor ogen . " Het beste systeem , " zegt Brook , " is de mens . " Dan krijgen we Chris Langton te zien , die evolutionaire algoritmen invoert in de computer . Door middel van een aantal regels tracht hij structuur te brengen in de kunstmatige wereld die hij gecreëerd heeft . Op zijn computerscherm krijgen we structuren te zien die zichzelf kopiëren totdat het tweedimensionale , virtuele wereldje overbevolkt raakt en zij uiteindelijk sterven . Een ander programma bestaat uit stipjes die zich bewegen naar een gebied met een bepaalde temperatuur . Het doel van deze experimenten is het bestuderen van de evolutietheorie , om hiermee verder te kunnen experimenteren . In de jaren '50 deed Stanley Miller een experiment , waarbij hij een primitieve atmosfeer in een fles nabootste met enkele eenvoudige gassen en er elektrische stroom liet op inwerken . Chemische reacties werden tot stand gebracht en er ontstonden talloze organische moleculen , onder andere aminozuren . Stuart Kauffman vraagt zich af wat er zoal mogelijk zou zijn als men er zeer veel van zou kunnen maken via toegepaste moleculaire evolutie . Hij beweert dat er twintig tot de honderdste macht aan verschillende soorten moleculen zouden bestaan , wat een wereld aan opties opent voor onder andere de medische wereld . De artificiële intelligentie wil inzicht bereiken in het gedrag van complexe levens . Als men moleculen hetzelfde zou kunnen laten doen als " bits op chips " , zou dat kunnen leiden tot complexe reactienetwerken en een heel nieuw gebied in de scheikunde : moleculen die zich collectief voortplanten . Als men dan uiteindelijk twee complexe moleculensystemen zou kunnen bekomen , kan men bekijken of zich hieruit een symbiose zou vormen , waarbij het ene systeem voedsel zou kunnen delen met het andere of net het omgekeerde , waarbij het ene systeem een vergif vormt tegen het andere ( dat op zijn beurt antistoffen hiertegen moet ontwikkelen ) . Het ultieme doel , volgens de arts , is de studie van de samenleving , van culturen . Hoe leven zij samen en hoe kan dit mogelijk bevorderd worden ? Voor mij persoonlijk bleef het doel van de documentaire tamelijk vaag . Had men nu uiteindelijk het creëren van een soort van levende wezens tot doel , of gewoon het bevorderen van de werking van computersystemen ? Wellicht betrof het beide zaken . Verrassend was het echter wel , deze combinatie van biologie met computertechnologie en de manier waarop zij elkaar wederzijds stimuleren . De documentaire was leerrijk , maar bleef jammer genoeg steken in de jaren ' 80 , waar de robots , computers en laboratoria zich nog in een vrij primitief stadium bevonden . Al bij al was het toch aangenaam weer even terug ondergedompeld te worden in de wereld der exacte wetenschappen , die wij taalkundigen helaas bijna integraal op de middelbare schoolbanken hebben moeten achterlaten . Spijtig dat de laatste rij in de aula het niet zo met me eens was . 