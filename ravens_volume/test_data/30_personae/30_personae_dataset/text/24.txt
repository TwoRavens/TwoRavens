In deze documentaire gaan we op bezoek bij verschillende specialisten op het gebied van artificieel leven en intelligentie . Elk van de wetenschappers die aan het woord komt , benadert het vakgebied vanuit een andere invalshoek . De ene pakt het aan via bits en bytes terwijl de andere het met moleculen probeert . De documentaire begint met een experiment met een soort houten ' elementen ' , aan de hand waarvan men laat zien hoe de evolutie werkt . Als je namelijk veel losse elementen bij elkaar brengt en ermee schudt , gebeurt er niets . Maar als er al twee elementen samenhangen en je schudt , dan gaan ze allemaal aan elkaar vastklitten . Dit soort evolutie experimenten is nu overbodig geworden , want voortaan kan men ze met de computer uitvoeren . Een echte pionier op vlak van artificieel leven , ofte ' leven gemaakt door de mens ' , is Chris Langton van het Santa Fe Institute . Een van zijn grootste verdiensten is het feit dat hij AI-wetenschappers van over de hele wereld heeft samengebracht . Vóór Langtons conferentie waren er wel een heleboel wetenschappers bezig met AI maar ze wisten niet van elkanders bestaan af . Na de conferentie kon men dan de krachten gaan bundelen om nog meer vooruitgang te boeken . Zelf houdt Langton zich bezig met het maken van algoritmes die zichzelf kunnen namaken . Op deze manier kan hij natuurlijke processen onderzoeken die hij niet in de natuur zou kunnen onderzoeken . Concreet zie je dan een soort tweedimensionale slakken zich vermenigvuldigen tot er geen plaats meer is op het scherm . Een andere wetenschapper die uitgebreid aan bod komt , is John Holland . Hij is aanhanger van de theorie van Von Neumann . Die houdt in dat artificieel leven pas kan bestaan als er een machine kan worden gemaakt die zichzelf kan voortplanten . Want dat is een van de belangrijkste eigenschap die dieren onderscheidt van machines : we zijn in staat tot voortplanting . Holland probeert nu om een machine te maken die zichzelf kan namaken . Volgens hem moet je daarvoor de interessante eigenschappen uitpikken en die omzetten in een reeks getallen . Daarop laat je dan simpelweg een genetisch algoritme los . De echte moeilijkheid ligt in het kiezen van welke eigenschappen interessant zijn . Een belangrijke vraag die vanzelfsprekend terugkomt als het gaat over het creëren van artificieel leven , is de vraag of het wel ethisch verantwoord is . Ene Doyne Farmer , een Amerikaans fysicus , komt hierover aan het woord . Hij ziet er vanuit een ethisch standpunt geen graten in . Maar hij denkt wel dat de socio-politieke gevolgen enorm zullen zijn . De wetenschapper die het dichtst bij het creëren van ' echt ' artificieel leven is , is een zekere Professor Brooks van M.I.T. Hij en zijn team zijn al een tijdje bezig met het maken van robots . Zo hebben ze al een robotje gebouwd dat op de maan kan rondlopen en zelfstandig grondstaaltjes kan nemen . Maar nu zijn ze bezig aan een nog ambitieuzer project : het maken van een mensachtige robot . Hij heet Cog en hij heeft momenteel de intelligentie van een klein kind . Maar hij is nog lang niet af , ze werken nog steeds aan zijn lichaamsdelen . Het moeilijkste deel van robots maken is eigenlijk de interactie tussen de robot en de buitenwereld . De robot bouwen is op zich het makkelijke deel , maar hem leren reageren op de complexe buitenwereld , dat is moeilijk . De buitenwereld oneindig complex zijn en de robot moet leren hoe te reageren op alle mogelijke situaties . De laatste wetenschapper die aan bod komt in de documentaire pakt het onderzoek naar artificieel leven dan weer helemaal anders aan . Hij gebruikt bestaande technologieën om nieuwe DNA-strengen te maken . Op deze manier zou hij in staat zijn om hele nieuwe moleculen te maken . Dit kan heel nuttig zijn omdat er enorm veel moleculen zijn die nog niet bestaan . Als je die dan uitvindt kunnen ze heel nuttig blijken voor bijvoorbeeld medicijnen . En misschien kunnen er zelfes moleculen worden gemaakt die dan hun eigen ecosysteem kunnen opbouwen . Persoonlijk vind ik het spijtig dat we zo'n duidelijk verouderde documentaire te zien hebben gekregen . Het heeft natuurlijk zijn komische waarde om te kijken naar die koelkastformaat computers en foute kapsels . Maar de informatie die we krijgen over nieuwe wetenschappelijke ontdekkingen , is nu allang oud nieuws . De technologie staat niet stil en daardoor zijn de spannende ontdekkingen van vijftien jaar geleden nu doodnormaal . Ik herinner me nog een tijd waarin een harde schijf van zes gigabyte enorm was . Nu krijg ik daarop mijn hele muziekcollectie niet opgeslagen . Dit alles om maar te zeggen dat deze documentaire nu nog louter als historisch curiosum kan dienen . Tijdens het bekijken van de documentaire was ik eigenlijk een beetje verward . Ik zat mij steeds af te vragen waarom ze nog steeds al hun tijd staken in algoritmes , terwijl er al een heel schaap was gekloond . Na een beetje onderzoekwerk ben ik erachter gekomen dat Dolly pas in 1996 geboren is , dus pas vijf jaar na het maken van deze documentaire . Ik kan dan alleen maar vaststellen dat de wetenschap wel enorm snel vooruitgaat . Als je ziet dat men van dromen over nieuwe moleculen naar het maken van gekloonde schapen kan gaan in vijf jaar tijd ! Het interessantste om te zien vond ik het stukje over Cog , de mensachtige robot . Ook op gebied van robots zijn we op vijftien jaar tijd enorm vooruit gegaan . Nu sturen we zelfs volledig onbemande vliegtuigen de ruimte in . En robots zijn ondertussen gewoon verkrijgbaar bij de speelgoedwinkel . Dan vind ik het wel leuk om te zien hoe het allemaal begon met een paar knutselaars van M.I.T. Wat ik wel spijtig vind , is hoe weinig aandacht er wordt besteed aan de ethische kant van de zaak . Hoewel het eigelijk wel begrijpelijk is , toen was de kwestie nog helemaal niet zo prangend . Maar ondertussen zijn we al in staat om designerbaby's te maken en dan wordt de ethische kant wel heel belangrijk . Zelf vind ik het een te complexe kwestie om zomaar mijn mening over te geven . Ik weet er gewoon niet genoeg over om een geïnformeerde mening te vormen . En ik vrees dat Wikipedia mij op dit gebied niet veel zal kunnen helpen . Van een ding zag ik echt het nu niet in : die algoritmes van Chris Langton . Ik zie echt niet hoe zich vermenigvuldigende streepjes op een computerscherm ons kunnen helpen . Er zit toch nog een gapend gat tussen een computer programma en artificieel leven . Misschien ligt het aan mijn gebrek aan wetenschappelijke kennis ( ik studeer niet voor niets talen ) maar ik snap het echt niet . Ik denk echt dat die arme man zijn tijd was aan het verdoen aan computerspelletjes schrijven . Al bij al vond ik het toch nog een boeiende documentaire . Het voldeed niet echt aan mijn verwachtingen , want als ik aan artificiële intelligentie denk dan denk ik aan een of andere film van Steven Spielberg . Daar had deze documentaire uit eind jaren tachtig echt niets mee te maken . Desalniettemin vond ik het toch interessant om te zien waar het allemaal begon . Want uiteindelijk zien we in deze film hoe de grondslagen voor klonen en robots worden gelegd . Wat die mannen in hun laboratoria allemaal deden heeft ertoe geleid dat wij nu onbemande missies naar Mars kunnen sturen . Dus , door hun werk hebben wij nu eindelijk uitsluitsel dat de Marsmannetjes niet bestaan ! 