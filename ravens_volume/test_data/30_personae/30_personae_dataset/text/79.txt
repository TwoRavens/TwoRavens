Artificial life De film gaat van start met een korte inleiding die ons de beginselen van een geheel nieuwe wetenschapstak meegeeft . Von Neumann , een eigenzinnige onderzoeker , stelde zichzelf de vraag of het mogelijk was een machine te creëren die zichzelf zou kunnen kopiëren . Hiervoor zou de machine zich moeten kunnen gedragen als een levende cel , die , dat spreekt voor zich , geen moeite heeft met de zelfreproductie . Na vele experimenten , waarbij modellen vervaardigd uit triplex in elkaar gestoken worden en zich na een bepaald punt automatisch splitsen , besluit men dat het inderdaad mogelijk is dat uit modellen uit kunststof de natuurlijke selectie nabootsen . Met deze bevindingen werd een tijdperk ingeluid , één waarbij vele onderzoekers zich gingen storten op de studie van artificial life . In het Sante Fe institute gaan wetenschappers op zoek naar de fundamenten van het leven en de intelligentie . Men biedt ons hier een summiere definitie van het begrip artificial life aan : het is iets kunstmatig , geschapen door de mens en niet door de natuur . Men probeert dus biologische verschijnselen te herscheppen met niet-biologische middelen zoals een computer , robots , chemicaliën , ... Men wil op deze manier tot iets komen dat zich gedraagt als een biologisch organisme . Men houdt zich al eeuwen bezig met het herscheppen van die levenskracht . Zo had men bijvoorbeeld een prototype van een eend ontwikkeld uit onorganisch materiaal . Deze kunsteend beschikte over dezelfde levensfuncties als zijn natuurlijke tegenhanger . Met artificial life tracht men problemen op te lossen die niet rechtstreeks konden worden opgelost . Eén van de eerste experiment zal ik hieronder kort proberen samen te vatten : men stelt een lange lijst van relevante kenmerken op en kent aan elke kenmerk een waarde toe . De verschillende problemen zijn nu omgezet in cijferketens . Op een willekeurig punt in een soortgelijke keten onderbreekt men deze en laat deze kruisen met een andere cijferketen . Op deze manier ontstaan twee nieuwe ketens . Deze procedure is zeer simpel voor een computer . Het enige moeilijke is eigenschappen vinden en selecteren die te reduceren zijn tot cijferketens maar daarna neemt de computer het over en kan men in een mum van tijd tienduizenden generaties kweken . Deze techniek bleef aanvankelijk beperkt tot een selecte groep geïnteresseerden maar vanaf de jaren '80 gingen ook andere mensen dit algoritme gebruiken . Men besloot vervolgens om al deze onderzoekers bijeen te brengen , gebruik makende van een grootste reclamecampagne , op een congres waar mensen uit verscheidende disciplines met elkaar zouden kunnen discussiëren over dit onderwerp . Het congres kreeg de titel artificial life opdat het zoveel mogelijk mensen uit verschillende onderzoeksdomeinen zou aantrekken . Zowat honderdvijftig mensen uit de hele wereld kwamen bijeen op dit congres en konden daar nieuwe kunstvormen aanschouwen . Vanaf dat moment werd er een hele filosofie ontwikkelt over A.L. die zei dat leven een spontaan , natuurlijk fenomeen is dat automatisch optreedt en geen toevalligheden nodig heeft om zich te ontwikkelen . Deze nieuwe wetenschap beschikte al gauw over een eigen vocabularium , een jargon . Onderzoekers stelden zichzelf onophoudelijk de vraag hoe leven kon ontstaan uit simpele elementen die op elkaar reageren en uiteindelijk informatie kunnen opslaan en zelfs doorgeven . Men vroeg zich af wie men is en welke socio-politieke gevolgen hun experimenten zouden hebben . Zij achtten zichzelf blijkbaar zeer hoog in want volgens hen zouden ze de wereld kunnen veranderen en zouden andere uitvinden , bijvoorbeeld de boekdrukkunst , in het niet vallen bij hun eigen ontdekkingen . In het Massachusetts Institute of Technology werkt dr. Brooks aan de bouw van autonome robots . Op het moment dat deze documentaire gedraaid werk was men bezig met het simuleren van een maanlanding . Een robot werd vier dagen geleden in een reëel ruimtevoertuig geplaatst en zou , na zijn landing , op eigen kracht zich uit een doos moeten kunnen bevrijden en stalen nemen . Wanneer dit experiment slaagt , is de hele crew door het dolle heen want een tweede kans konden ze zich financieel niet veroorloven . De onderzoekers van het M.I.T. werken eveneens aan een ander project : een mensachtige robot die luistert naar de naam Cog . Men zal proberen om deze robot op het intellectuele niveau van een klein kind te brengen . Men maakt hem zo menselijk mogelijk door hem uit te rusten met ogen , een nek , een hoofd etc. Zijn brein bevindt zich niet in zijn hoofd zelf maar dicht bij de computer die alles regelt . Binnenkort , wanneer hij uitgerust is met o.a. een visueel systeem , zal hij leren om voorwerpen met zijn ogen te volgen en om objecten aan te raken . Cog's brein vertoont veel elementen die gelijken op wat er zich in het menselijke brein bevindt . Door deze robot zal men onder meer een beter inzicht verwerven in de structuur van het menselijke brein en zal men kunnen nagaan of een brein volstaat om intellect te vertonen . Een ander robot , Hannibal , heeft veel weg van een insect en beschikt over een gedecentraliseerd besturingssysteem . Op elke poot zijn vijftien sensoren geplaatst die sensoren van een andere poot kunnen seinen wanneer er iets mis zou zijn met het evenwicht . Men heeft sterke vermoedens dat de insecten die wij kennen eveneens decentraal georganiseerd zijn . Cog is niet lang niet afgewerkt . Men is nu bezig met het produceren van prototypes van handen , bovenarmen , een geluidsverwerkingssysteem etc. Zijn huid zal uitgerust zijn met sensoren zodat hij , net als de mens , over een tastzin zal beschikken . Op deze manier zal Cog geluiden kunnen opvangen , weten wanneer iemand hem aanraakt , temperatuur kunnen meten , ... Dit allemaal doordat hij sensoren heeft voor elke bestaansfunctie van de mens . Professor Brooke stelt dat de complexiteit in de wereld zit en niet in de mens . Men kan zo een zeer complex kunstmatig levend systeem bouwen dat echter niet geïntegreerd is in de evolutie . Chris Langton wou wanhopig het evolutieproces begrijpen en begon op zijn computer algoritmen te construeren die kunstmatige , tweedimensionale werelden maakt . Een dergelijk wereld ziet eruit als een hoop ruitjes waarvan de kleur de toestand van het ruitje aangeeft . Chris Langton stelt een aantal regels op om een structuur te vormen in de wereld en uiteindelijk maakt een lus ruitjes een kopie van zichzelf . Dit verwijst duidelijk naar het vermogen van voortplanting bij de mens . Om de interactie tussen organismen te onderzoeken werd een nieuw instrument in het leven geroepen . Door middel van een nieuw computerprogramma kon men door de groene puntjes ( organismen ) en oranje vlekken ( temperatuur ) te bestuderen eveneens het dynamische verloop van de wereld bestuderen . Stanley Miller , oorspronkelijk dokter in de geneeskunde , is de bedenker van een beroemd experiment . Hij maakt willekeurig DNA waaruit willekeurig RNA zal ontstaan , waaruit op zijn beurt nieuwe eiwitten zullen voortkomen . Door een systeem van complexe organische moleculen te maken zal men tot reproducerende chemische systemen komen . Op deze manier is de mens in staat om totaal nieuwe moleculen te maken , die nog nooit in de natuur zijn voortgekomen . Voor het natuurlijke leven is nog maar en fractie van de mogelijke moleculen ontdekt terwijl er nog een enorme hoeveelheid moleculen is die zeer nuttig kunnen zijn . Dit bijvoorbeeld op het gebied van nieuwe medicijnen . Artificial life komt voort uit de behoefte van de mens om inzicht te verkrijgen in het gedrag van complexe informatiesystemen die te maken hebben met het ontstaan van levensvormen . Op de computer kunnen we het gedrag van moleculen of cellen die elkaar manipuleren voorstellen onder de vorm van manipulerende computerbits . Men bemerkt dat er chemische systemen zijn die zich kunnen voortplanten , informatie doorgeven en zichzelf opbouwen . Dit is in feite de essentie van artificial life . Nadat onderzoekers het gedrag van deze complexe reactienetwerken heeft bestudeerd zouden ze kunnen overgaan tot testen waarbij moleculen in een testbuis worden geplaatst en zich eventueel zouden kunnen gaan voortplanten en nieuwe evoluties starten . Twee van die systemen zouden uiteindelijk een soort van symbiose kunnen gaan vormen waarbij de ene dient als voedsel voor de andere . Door het nauwgezet bestuderen van deze moleculaire systemen zou men kunnen zien hoe andere co-existerende systemen ontstaan . Met deze informatie wordt het mogelijk om de evolutie van culturen en bestuurssystemen uit de menselijke beschaving onder de loep te nemen . Artificial life meent het dus mogelijk om via hun onderzoeken de mensen en de maatschappij beter te doorgronden en uit te vinden hoe diverse maatschappijen en culturen één vreedzame samenleving kunnen vormen . Deze documentaire komt behoorlijk gedateerd op mij over en behandelt een onderwerp dat jammer genoeg geenszins mijn interesse kan opwekken . De overvloed aan technische termen en saaie opnamestijl bemoeilijkten het begrijpen van de dingen die allemaal mogelijk gemaakt kunnen worden door de nieuwe ontdekkingen op het gebied van artificial life . Ik vind het moeilijk om het verband te zien tussen computermodellen en de reële wereld ; hoe kunnen zulke modellen ons helpen om de maatschappelijke problematiek aan te pakken ? Voor mij blijft het een groot raadsel maar hopelijk verschijnt er binnenkort op Canvas een iets interessantere versie van deze documentaire en wacht mij de verlichting . 