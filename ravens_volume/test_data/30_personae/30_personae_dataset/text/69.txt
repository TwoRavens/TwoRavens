Artificial Life Tegenwoordig is het geen nieuwigheidje meer , niemand die het nog vreemd vindt dat robots meer en meer het werk van de mens overnemen . Maar als je er even bij stilstaat , blijft het toch iets eigenaardig . Leven lijkt mij een enorm complex gegeven . In de vroegere lessen biologie heb ik mij er meermaals over verbaast hoe alles in ons lichaam zo ' geprogrammeerd ' verloopt . Cellen die zich delen , DNA dat wordt doorgegeven , ... Het is alsof dat alles een eigen leven vormt binnen ons leven . En het is net die vorm , die ze nu gaan namaken . Het verhaal begint bij John von Neumann , een wiskundige . Hij boog zich over de vraag of er een machine bestond die zichzelf kon kopiëren . Net zoals bij biologische wezens . Om zijn theorie in praktijk om te zetten experimenteerde hij met triplex . Zo ging hij onder andere enkele identieke modellen met haken aan de buitenzijden , horizontaal laten bewegen . Ondanks de snelheid haakten de figuren echter niet ineen . Tenzij er iets werd tussen geplaatst . Een kiem . Voor een ander experiment gebruikte hij modellen met een hefboomsysteem die zo in elkaar konden klikken . Het eerste klikt aan het tweede , het tweede en het derde en ook een vierde komt er nog bij . Op het moment dat de keten over vier ' cellen ' bestaat gaat hij automatisch splitsen en behouden we twee kortere ketens van nog maar twee modellen . Zo ging hij natuurlijk selectie en evolutie nabootsen . Maar John von Neumann was slechts een begin . Hij betekende al een enorme stap voorwaarts maar dat is niets in vergelijking met waar ze nu staan . Een volgende stap was Neumann's theorie toepassen met computers . Hierover wist Chris Langton van het Santa Fe instituut ons meer te vertellen . Hij sprak over de computer iets te laten creëren dat lijkt op een biologisch organisme . Iets zoals een eend bijvoorbeeld . Je moet het maar voorhebben . Je bent aan het wandelen in het park met een zak oud brood en geeft de eendjes eten . Het diertje neemt ze dankbaar aan , produceert de nodige uitwerpselen maar blijkt later een machine te zijn ... Maar wat deed Chris Langton nu concreet ? Ten eerste ging hij evolutionaire algoritmen invoeren in de computer . Dan kwamen er regels bij om zo een structuur in de twee dimensionale wereld te brengen . Vervolgens gingen de structuren zichzelf reproduceren volgens de wetten van de natuur . Eerst twee dan vier , acht , zestien enzovoort . Dit proces was echter niet eindeloos . Of beter gezegd , de ruimte was niet oneindig . Na verloop van tijd raakte die immers vol . En de structuren ? Die bezweken aan overbevolking . Als je dat even doortrekt naar wat er met de wereldbevolking aan het gebeuren is , kan je jezelf natuurlijk de vraag stellen of dat lot ons ook allen te wachten staat . Maar dat even terzijde . Chris langton was niet de enige die onderzoek deed met de computer . Ook John Hock ( als ik de naam goed verstaan heb ) deed iets gelijkaardig . Hij bedacht een manier om de computer zelf oplossingen te laten zoeken voor moeilijke problemen . Daarbij ging hij terug op wat John von Neumann met zijn modellen van triplex had gerealiseerd . Artificiele zelfreproductie van genetische algoritmen leek hem een snel en niet zo complex proces voor de computer . Zo kreeg je gemakkelijk een hoop kopieën die konden samengebracht worden tot een tienduizendtal creaties . Deze techniek is men pas in de jaren tachtig beginnen gebruiken . Dat had veel te maken met een congres dat toen gegeven is in Los Alamos . Door het de naam ' Artificial Life ' te gebruiken hoopte de organisator , Chris Langton , mensen uit verschillende vakgebieden aan te spreken . Zijn plan lukte en vanuit heel de wereld kwamen biologen , wiskundigen en mensen die bezig waren met computers of fysica . Een van de medeorganisatoren was Doyne farmer . In de documentaire spreekt hij zich uit over enkele eerder filosofische thema's . Leven is een spontaan natuurlijk gebeuren . Hoe kan je nu leven laten ontstaan in een basis ? Volgens mij kan je die vraag op twee manieren benaderen . Je hebt de puur wetenschappelijke invulling . Welke kennis heb je er voor nodig ? Welk materiaal ? Welke formules ? Hoe moeten we te werk gaan ? Maar mij lijkt de filosofische benadering zeker niet minder belangrijk . Zijn wij als menselijke wezens wel gerechtvaardigd om met het eeuwenoude proces van leven en dood te spelen ? Wie zijn wij om het evenwicht in de kringloop van het leven te verstoren ? Het gaat er dan voor mij niet over een of andere god die we zullen kwaad maken maar wel over een natuurlijk evenwicht dat uit balans komt . En vooral waar zal het eindigen en wat zullen de consequenties zijn ? Doyne Farmer denkt ook aan de consequenties . Maar dan vooral die van socio-economische aard op lange termijn . Als we nog een stapje verder gaan , belanden we bij Rodney Brooks of de man die zich bezighoudt met autonome robots te bouwen . Zo maakte hij een simulatie van een robot , die veel weg had van een hond , die een maanlanding maakt . Als hij op de plaats aangekomen zich uit zijn maanlander weet te bevrijden , bezit hij de nodige instructies en materiaal om een bodemstaal mee te nemen . Een ander project is Cog . Dit is de naam van een menselijke robot waarvon Brooks hoopt dat het ooit de intelligentie haalt van een jong kind . Het brein bestaat uit kleine verwerkingselementen . Het bevat geen centrum . De elementen zijn verbonden en men creëert een feedback circuit voor de bewegingen . Zo is het bijvoorbeeld de bedoeling dat Cog voorwerpen zou kunnen registreren met zijn ogen . Daarvoor moet hij uiteraard ook de nek kunnen draaien . Verder zou hij met zijn armen dingen moeten kunnen aanraken . Ook de vorm wilt men zo menselijk mogelijk maken . Voor de huid waren er experimenten aan de gang met verschillende soorten plastische vormen . Met sensoren in de huid te plaatsen zou enerzijds tastzin ontwikkelt moeten worden maar ook temperatuurgewaarwording . Voor geluiden zoals een dichtslaande deur of iets dat valt te herkennen maakt men gebruik van een soundsystem . Hopelijk zal Cog zelfs ooit in staat zijn te reageren op de menselijke stem . Dit alles heeft als doel het systeem zoveel mogelijk te laten reageren met de wereld rondom hem . Want , zo stel Rodney Brooks , intelligentie is niet zozeer het rekenvermogen als wel de interactie met de buienwereld . Een stelling waarmee ik meer dan akkoord mee ben . Daarbij had de eerste mobiele robot een uiterst beperkte rekencapaciteit , hij was niet in staat zich met een normale snelheid voor te bewegen , alles ging enorm traag . Hier trok Brooks de vergelijking door met insecten die zich wel met enorme snelheid weten voort te bewegen . Deze gedachtegang leidde tot Hanibal , een robot met zes poten . In elke poot bevinden zich zo'n zeventien sensoren die registreren welke poot opgeheven is en welke beter veilig op de grond blijft staan om het evenwicht niet te verstoren . Met al die beelden van robots waan ik mij in een sciencefiction film waarbij de reuzeninsecten ons rond de oren vliegen , en de creaties van eigen hand uitgedraaid zijn tot onze grootste vijand . Dat we heus nog niet zo ver zijn ( als het al ooit zo ver komt ) besef ik ook wel . Maar de evoluties op het gebeid van artificiële intelligentie volgen elkaar wel met een razend tempo op dat we moeten oppassen dat we ons zelf niet voorbijstreven . Voorlopig heb ik genoeg aan mijn keukenrobot . Smakelijk ! 