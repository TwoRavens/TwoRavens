De film handelde over artificieel leven ( of in het Engels : ' Artificial Life ' ) . Men ging op zoek naar een manier om intelligent leven te ontwikkelen , naar een wijze om machines of organismen te ontwikkelen die zichzelf kunnen kopiëren . Nu computers steeds geavanceerder worden en de bijbehorende programma's steeds beter informatie kunnen verwerken , kan deze tak van de wetenschap ook beter en gerichter onderzoek verrichten . Toch zijn er nog een aantal technische proeven , waarvoor nog materiële modellen gebruikt worden ; er zijn triplex modellen waarmee men probeert ze in elkaar te schuiven . Wanneer ze allemaal los en zelfstandig zijn , schuiven ze niet in elkaar . Als er echter al één koppel gevormd is , volgen de anderen snel . Een ander experiment wordt uitgevoerd met modellen met hefbomen , ook uit triplex . Men kan ze aan elkaar vastklikken tot een rij van drie , maar wanneer een vierde wordt toegevoegd splitsen ze af . Hetzelfde met modellen die aan elkaar geschakeld worden : dan kunnen er tot maximum zeven aan elkaar geschakeld worden . Maar deze experimenten zijn voor het overgrote deel verdwenen ten koste van de computermodellen in de zoektocht naar ingewikkelde modellen , artificieel leven en ' survival of the fittest ' . Onder artificieel verstaan we : gemaakt door de mens , niet door de natuur . Artificieel leven wil dus zeggen dat men biologische processen namaakt aan de hand van nietbiologische processen . Dit onderzoek is echter niet nieuw : al jarenlang wordt onderzoek gevoerd naar reproductie . Zo was er in de 18 e eeuw al een kunsteend gemaakt die at en zich voortbewoog als een echte eend , waardoor de vraag rees hoe men leven kon reproduceren of gewoon produceren . In de jaren '60 waren de computers zo ver gevormd dat men ze zelf computerprogramma's liet creëren , dit wordt zelfreproductie genoemd . Zo is er een programma dat genetische kenmerken omzet tot een reeks getallen . Deze getallenreeksen worden ketens genoemd , waarmee men via de ' crossover'methode , een eenvoudige operatie met een computer , tot een genetisch algoritme kan komen . Zo kan men duizenden generaties reproduceren in minuten , dit allemaal aan de hand van vrij eenvoudige processen in de computer . Het zal echter tot de jaren '80 duren vooraleer de aanpak zal verbreiden en het fenomeen wijder verspreid raakt . In die tijd wordt er een congres gehouden over ' artificial life ' waar computerwetenschappers , biologen en fysiologen gaan samenwerken . Farmer , een natuurkundige en ook aanwezig op het congres , heeft een filosofie over ' artificial life ' , met zelfstandig taalgebruik . Zo is leven een spontaan en natuurlijk verschijnsel , waarmee men zegt dat het geen toevalligheid in de geschiedenis is . Het zijn simpele elementen die reageren en zo iets ingewikkelders vormen . Hij stelt zich ook de vraag wat dit onderzoek omtrent kunstmatig leven inhoudt . Wat betekent het voor wie of wat we zijn ? Zijn er socio-politieke effecten ? Volgens Farmer zeker wel : deze revolutie lijkt hem nog belangrijker dan de Industriële Revolutie . In het Massachusets Institute of Technology werkt een man die Brooks heet . Hij doet onderzoek naar autonome robots , zoals robots bij maanlandingen . Deze robots zijn belangrijke hulpmiddelen bij ruimtevaart ; ze kunnen onder andere bodemmonsters nemen en foto's maken via een camera in de robot . Coq is een mensachtige robot met het intellect van een klein kind . Hij heeft diverse sensoren , verbonden met een extern brein . Er zijn veel dingen die men hem moet bijleren zoals ooghand coördinatie en het bewegen van de nek terwijl de ogen iets blijven fixeren . Het omhulsel van zijn lichaam , de huid bij mensen dus , is gemaakt uit kunststof . Het probleem hiermee is dat tastzin mogelijk moet zijn . Maar niet alleen is dit het geval met de huid , er zijn sensoren voor alle bestaansfuncties . De vraag die zich stelt is of een definitie van het brein voldoende is om intelligent leven te ontwikkelen . Maar Brooks is er van overtuigd dat de complexiteit van het leven hem in de wereld zit . Niet de mens is dus complex , wel de wereld waarin we leven . De mens zijn functie is om te interageren met deze wereld . Langton is dan weer bezig met andere experimenten . Hij gaat op zoek naar algoritmen in computers van waaruit hij een aantal regels kan opstellen . Zo heb je bijvoorbeeld een lus met een staart aan één kant die verder groeit en uiteindelijk kopieën van zichzelf maakt . Uiteindelijk bezwijken de cellen door overbevolking . Door deze proef kan men de complexiteit van structuren iets eenvoudiger voorstellen en bestuderen . Na die omweg kan men de evolutionaire theorie gaan bestuderen en hierop experimenten uitvoeren . In de jaren '50 deed Miller een chemisch experiment en kwam tot de vorming van aminozuren , de bouwstenen van RNA en DNA . Kauffmann zegt dat deze wel eens in de geneeskunde gebruikt zou kunnen worden . Dit onder de vorm van toegepaste moleculaire evolutie . Zo zou men moleculen kunnen bouwen die nooit eerder bestonden . Per slot van rekening zijn er ons nog maar een paar bekend , terwijl er duizenden combinaties kunnen gevormd worden om tot aminozuren te komen . Misschien hebben we gewoon geluk met de aminozuren die we kregen , het zou kunnen dat enkel de moleculen die nu bekend zijn echt werken . Indien dit niet zo is , wil dit zeggen dat er een gigantisch groot aantal moleculen zijn die nuttig zijn , maar nooit eerder ontdekt zijn . Daar schuilt nu net de uitdaging voor deze wetenschappers . Deze diversiteit van aminozuren kan voor verschillende doeleinden tot nut zijn ; medicijnen , biosensoren , en ga zo maar door . Nu rest er nog een belangrijke vraag : Wat als dit in realiteit uitvoerbaar blijkt de zijn , wat als dit experiment ook buiten de computer plaats kan vinden ? Dan zouden we moleculen bekomen die reageren op elkaar en die zichzelf kunnen opbouwen . Het artificiële leven in een reageerbuis dus . Met deze evolutie zouden de moleculen zelf een ecosysteem kunnen vormen via symbiose , uitwisseling van samenlevingen . Organismen die leven produceren is dan ook een normaal proces , ook het eerste leven is op deze manier ontstaan . Op deze manier zouden we niet alleen inzicht krijgen in de chemische processen , in de moleculen , maar ook in de mens en hoe zijn maatschappij in elkaar zit . De film die getoond werd vond ik vreselijk ingewikkeld . De woorden waren te moeilijk voor iemand die geen achtergrond heeft van biologie en vooral de overgangen waren niet echt duidelijk . Misschien dat dit in het vervolg van de film meer helder werd , naarmate de documentaire vorderde begreep ik er steeds meer van , maar we hebben slechts een stuk van veertig minuten te zien gekregen . Hierdoor is het ook heel moeilijk om mijn mening op een heldere manier te formuleren . Het onderwerp daarentegen spreekt me wel aan . Het is interessant om te zien hoe het proces van het eerste leven , de evolutietheorie en vormen van samenlevingen onderzocht kunnen worden op computer . Daarbij is het ook mooi om te zien dat de evolutie niet stilstaat . De film kwam verouderd over , waardoor nog maar eens duidelijk wordt hoe snel de maatschappij evolueert , zeker op het vlak van ' high technology ' . Toch blijft dit allemaal zeer abstract voor mij , tenzij men de tijd neemt om het duidelijk uit te leggen . Dit miste ik wel in de film , waarschijnlijk omdat hij vooral bestemd was voor mensen met meer voorkennis . 