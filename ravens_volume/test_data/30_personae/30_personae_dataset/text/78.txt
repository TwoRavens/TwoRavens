Artificiële Intelligentie In één van de lessen van Interdisciplinaire Linguïstiek hebben we een film gezien omtrent het thema van Artificiële Intelligentie . De hoofdvraag waar het in deze documentaire om draaide was eigenlijk of het mogelijk is een machine te ontwerpen die een kopie van zichzelf kan maken . De term die ze in de film gebruikte was " automatic mechanical self replication " . Deze hoofdvraag kan in verband gebracht worden met het eigenlijk thema van de documentaire en dit is Artificiële Intelligentie . Het is misschien duidelijk om eerst even uit te leggen wat men precies verstaat onder dit " artificieel leven " . Volgens de definitie die in de film gegeven wordt is dit " het leven dat gemaakt wordt door de mens " en is daarom uiteraard kunstmatig . Een instantie die zich nogal intensief bezighoudt met dit verschijnsel is het Santa Fe Institute in de Verenigde Staten van Amerika . Zij gaan vooral op zoek naar de fundamenten van het leven en van de intelligentie zoals deze zich voordoen in het menselijke bestaan . Zo hebben ze een voorbeeld dat ze dan weer trachten na te bootsen . Om even terug te komen op de hoofdvraag of het mogelijk is een zelfreplicerende machine te bouwen . We hebben gezien dat er inderdaad modellen zijn die dit kunnen , al was het voorbeeld met de triplex systemen zeer primitief . Deze kleine constructies zijn ondertussen vervangen door computers . Een werkwijze die gehanteerd kan worden om tot de constructie van zo'n machine te komen , is het samenbrengen van zoveel mogelijk diverse elementen zodat iets zich gaat gedragen als een levend biologisch organisme . Het voorbeeld dat we hiervan te zien kregen in de documentaire , was het ontwerp van de eend die praktisch compleet fungeerde als een echt exemplaar . John Holland ontwikkelde een proces voor computers zodat deze ingewikkelde problemen konden oplossen . Deze uitvinding heeft veel toegedragen tot de verdere evolutie rond het kunstmatige leven . Von Neuman bewees dan weer dat een machine zich wel degelijk kan reproduceren . Hiermee bewees hij het tegendeel van de oude filosofische gedachte die oneindige diagrammen voorzag . Bij de ontwikkeling van een machine die zich uiteindelijk zelf kan reproduceren , is het gebruik van computers essentieel geworden . Een methode die veel bijdraagt is het maken van een lijst met belangrijke kenmerken waarbij dan aan ieder kenmerk een waarde wordt toegekend . Deze strings worden vervolgens in de computer ingevoerd door middel van plakken en splitsen . Eens de strings in de computer zitten , gaat het allemaal heel snel , want het is voor de computer ook een vrij simpel algoritme . Men kan al snel tot tienduizenden generaties verkrijgen . Tot de jaren tachtig van deze eeuw werd dit systeem niet echt gebruikt . Hetgeen wel vaak gebruikt werd waren de zogenaamde " genetic algorhytms " . In 1987 kwamen er in Los Angeles veel verschillende wetenschappers bij elkaar om een conferentie bij te wonen . De workshop , georganiseerd door Chris Langton , bestond ongeveer uit 150 deelnemers en het thema was " Artificial Life " . Deze gebeurtenis werd een beetje beschouwd als een soort reclamecampagne van het onderwerp , omdat het tot dan nog niet echt heel verspreid was . In de documentaire worden er verscheidene wetenschappers geïnterviewd die zich bezighouden op het gebied van kunstmatig leven en het ontwerpen ervan . Een van deze geïnterviewden was Doyne Farmer , een fysicus die nogal bedreven was rond " Artificial Life " . Één van zijn uitspraken die vooral een indruk maakte , was dat hij zei dat de impact van het kunstmatige leven uiteraard gigantisch kan zijn , maar dat het de industriële revolutie wel eens een minimale gebeurtenis kan doen lijken . Men zou zich voor minder vragen stellen over de mogelijke consequenties van dergelijke uitvinding . Om terug te komen op het bouwen van een robot die zichzelf kan repliceren , komen we terecht in het moderne laboratorium van twee wetenschappers , Brooks en Berwich . Ook deze twee geleerden houden zich vooral bezig met het creëren van het ultieme kunstmatige leven . Hun doel is om een robot te bouwen die menselijke handelingen kan uitvoeren en hierdoor dan in bepaalde situaties uiteraard de mens kan vervangen . Een geslaagd experiment dat in deze context al met succes is uitgevoerd , is het meesturen van een robot met een ruimtetuig . Na de landing , in dit geval op de maan , werd de robot als het ware wakker en kon dan met behulp van mensen de verschillende gewenste handelingen uitvoeren . Dit experiment was echter wel een simulatie van een ruimtevlucht en bijhorende landing . Een andere uitvinding die nog een stapje verder in de richting gaat van het bouwen van de ultieme zelfreplicerende machine , is COG . Deze robot heeft een uiterlijk dat echt al op de mens begint te lijken en de ontwerpers doen hun uiterste best om dit ook effectief te bereiken . De versie die we in de documentaire te zien kregen , had ongeveer een intelligentie die vergelijkbaar was met die van een zeer klein kind . Om de robot er zo menselijk mogelijk uit te laten zien , worden verschillende materialen en technieken gebruikt . Zo wordt het hoofd ontworpen naar een realistisch menselijk model en wordt de robot zelfs van een soort huid voorzien , die vervaardigd wordt uit plastic . Uiteraard krijgt hij ook alle uiterlijke kenmerken die een mens heeft , zoals ogen , heupen , een hoofd dat kan draaien , ... Het doel is om de robot er anatomisch zo menselijk mogelijk uit te laten zien en om hem ook alle zintuigen mee te geven . Een ander indrukwekkend kenmerk van COG is dat ze hem verschillende dingen kunnen " aanleren " , zoals onder andere hand- en oogcoördinatie . Een van de belangrijkste redenen die het ontwerpen van COG motiveren en verantwoorden , is om een beter inzicht te kunnen verwerven in het menselijke brein . De structuur en anatomie van het menselijke brein valt dan ook sterk te vergelijken met die van het brein van COG . Het idee om een robot zoals COG te ontwerpen is afkomstig van primitievere versies , namelijk de " artificial insects " . Een voorbeeld hiervan is Hannibal , een kunstmatig insect dat werkt met sensors om bewegingen en gedrag te simuleren . Brooks , de wetenschapper die meewerkt aan de ontwikkeling van COG , stelt dat de intelligentie niet in het rekenvermogen zit , maar wel in de communicatie met de buitenwereld . Brooks ' relatie met artificial life is niet alleen dat hij een mensachtige robot wil bouwen , hij is ook sterk geïnteresseerd in de evolutie van de mens zelf . Er is ook nog een andere kant aan het ontwerpen van kunstmatig leven en deze heeft te maken met moleculaire samenstelling . Eind jaren vijftig ontdekte Stanley Miller na een aantal proeven dat de aminozuren uit DNA en RNA in ketens eiwitten vormen . Stanley Kaufman wou op zijn beurt dan proberen om willekeurige strengen DNA te ontwikkelen . Dit werd beschouwd als een moleculaire evolutie omdat het om een productie gaat van moleculen die nog nooit bestaan hebben . Dit verschijnsel noemt men de " moleculaire diversiteit " . De relatie die deze moleculaire evolutie heeft met artificial life is dat het tracht het ontstaan en de evolutie van het leven te begrijpen . Dit wordt dan beschouwd als het ultieme kunstmatige leven en zo kan het hele menselijke ontstaan onderzocht worden . Mijn mening over deze verschillende toepassingen en uitvindingen is nogal kort en bondig . Het ontwerpen van robotten zoals Hannibal en de constructie van de maanlandingsimulatie , kan ik volledig volgen . Het zal in de toekomst alleen maar handiger en veiliger worden voor de mens dat er iets bestaat dat sommige handelingen kan overnemen . Wat ik echter wel vrij ver vindt gaan , is het maken van een zo menselijk mogelijke robot . Op zich is het niet slecht om te zien hoe ver de mensheid in dit opzicht kan slagen . Ook zal het ongetwijfeld af en toe nuttig zijn om de menselijke handelingen te vervangen . Maar als deze machine ontwikkeld wordt om exact zoals de mens te fungeren , rijst bij mij de vraag of het dan nog nuttig is dat er ook echt mensen bestaan . Ik kan mezelf niet voorstellen dat er ooit een dag zal komen wanneer de mens niet meer zal bestaan , maar aan dit tempo komt het waarschijnlijk ooit wel zo ver . De vooruitgang van technologie en wetenschap is allemaal goed en wel , maar ik ben van mening dat de mens nog altijd mens moet blijven en dan wel een nuttige rol op de wereld moet vervullen . 