Artificiële intelligentie Artificiële intelligentie vertegenwoordigt een zoektocht naar de fundamenten van ons bestaan en de eeuwenoude drang naar het evenaren van die fundamenten . In de tijd dat er nog geen computers bestonden deed men al onderzoek naar dit onderwerp . Men deed dan experimenten met kleine witte voorwerpen die in elkaar klikten en zo de natuurlijke selectie en evolutie na te bootsen . Deze voorwerpen hechtten zich aan elkaar en onderbroken ook zelf de ketting wanner deze te lang werd . Door de opkomst van de computer zijn de experimenten met betrekking tot de artificiële intelligentie veel complexer geworden . In deze experimenten gaat men nog steeds op zoek naar de fundamenten van het leven en van de menselijke intelligentie , maar nu gebruikt men die kennis om computers te ontwerpen die net zoals de mens intelligent gedrag vertonen . Chris Langdon omschrijft het artificiële leven dan ook als een leven dat door de mens ontworpen is en niet door de natuur , maar zich wel gedraagt als een biologisch organisme . Deze zoektocht naar de fundamenten van het leven en het nabootsen van dit leven kent dus een lange traditie : al in de 18 eeuw is een wetenschapper erin geslaagd om een eend na te bouwen . De eend zag er levensecht uit en kon , net als een echte eend , dingen opeten en uitscheiden . Men heeft lange tijd gedacht dat een machine zich nooit zou kunnen reproduceren . John von Neumann was de eerste om deze hypothese te weerleggen . Neumann kan dan ook beschouwd worden als de grondlegger van de artificiële intelligentie . Hij begon een evolutie die de wereld grondig zou veranderen . Eén van de eerste toepassing van de artificiële intelligentie vindt men op het gebied van de genetica . Dankzij de artificiële intelligentie heeft men het ingewikkelde proces van de reproductie van DNA kunnen nabootsen . Om dit proces na te bootsen moest men natuurlijk eerst een systeem maken dat die specifieke informatie kon verwerken , het genetische algoritme . Eerst heeft men alle beschikbare informatie omgezet naar getallen en daaruit is het genetische algoritme ontstaan . Berekeningen die anders zeer veel tijd in beslag namen , vormden nu geen probleem meer dankzij de computer . In de jaren '80 raakte het genetische algoritme meer en meer verspreid en in 1987 werd de eerste conferentie gehouden over het artificiële leven . Deze conferentie bracht 150 mensen van over de hele wereld samen . Vanaf nu kon men rekenen op een groep onderzoekers die allen hetzelfde doel hadden : het verder ontwikkelen van het artificiële leven . Doyne Farmer , één van de medeverantwoordelijken van die eerste conferentie , dacht na over de filosofie achter de artificiële intelligentie en de politieke consequenties , want één ding stond vast : de artificiële intelligentie zou de wereld ingrijpend veranderen . Al gauw boekte men grote vorderingen op dit gebied . In het Massachusetts Technology Institute of kortweg MIT deedt men onderzoek naar de vele gezichten van de artificiële intelligentie . Rodney Brooks , de directeur van het laboratorium dat onderzoek doet naar de artificiële intelligentie , wil een autonome robot bouwen die zich kan gedragen zoals een levend wezen . Cog is de naam van zo een menselijke robot . Hij bezit een groot aantal van de lagere functies van de mens en zijn IQ kan vergeleken worden met dat van een klein kind . Aan de reproductie van die functies ging een lang leerproces vooraf . Zo moest Cog bijvoorbeeld leren naar een voorwerp te blijven kijken , terwijl zijn nek van het voorwerp wegdraaide . Een van de doelen van dit onderzoek is ook om meer inzicht te krijgen in het menselijke brein . Door het brein na te bootsen komt men in aanraking met de enorme hoeveelheid ingewikkelde processen die ons zenuwstelsel telt en men krijgt hier dan ook meer inzicht in . Hannibal is de naam van een kleine , zespotige robot die gebaseerd is op de simulatie van een insect . Deze robot had tot doel de bodem van een planeet te onderzoeken . Voor deze taak moest er natuurlijk een goede interactie zijn tussen de poten van de robot en het terrein . Het gedrag van de robot werd dan ook afgesteld op die interactie . Als de eerste poot bijvoorbeeld een steen tegenkwam , werd die informatie doorgestuurd naar de andere poten zodat die de steen konden ontwijken . In het MIT werd ook onderzoek gedaan naar een geluidsverwerkingssysteem , de voorloper van de stemherkenning , en naar simulaties van menselijke lichaamsdelen en organen zoals bijvoorbeeld een elleboog en de huid om zo de functies van de robots te kunnen optimaliseren . Het is zeer belangrijk voor de robots dat er een interactie is met de buitenwereld , want dat vormt de basis van intelligentie . Intelligentie is een systeem dat de mens bezit om de complexe buitenwereld te begrijpen en vormt dan ook de basis van het onderzoek naar de artificiële intelligentie . Brooks is niet geïnteresseerd in de evolutie van de menselijke intelligentie , maar wil een computer bouwen die zeer sterk gelijkt op de mens zodat het concept van intelligentie doorgrond kan worden . Chris Langdon is dan weer een persoon die streeft naar het begrijpen van het evolutieproces . Hij heeft een machine gebouwd die het leven simuleert . Deze machine bestaat uit een soort van vierkantjes met een staart die zichzelf gingen kopiëren na verloop van tijd . Bij " overbevolking " sterven er weer vierkantjes af . De interactie tussen verschillende organismen is steeds zeer complex en daarom zijn er ook machines gebouwd om die processen te onderzoeken . Stuart Kauffman , die een opleiding als arts heeft gehad , heeft zich gespecialiseerd in een andere toepassing van de artificiële intelligentie , namelijk die op moleculair gebied . De mens gebruikt in zijn leven maar een fractie van alle mogelijke moleculaire combinaties . Door nieuwe moleculen te produceren kan men ook nieuwe eigenschappen ontdekken en deze diversiteit kan dan weer voor vernieuwing zorgen inde evolutie . Door artificieel leven te maken wil men gewoon het echte leven proberen te begrijpen . Wat ze op computers , die de energie en de materie van het echte leven missen , simuleren , willen ze uiteindelijk ook op het echte leven toepassen zodat er een bredere kijk op de evolutie gevormd kan worden . Door het artificiële leven te begrijpen , kan men niet alleen het echte leven beter begrijpen , maar ook de ontplooiing van de menselijke beschaving . Men leert niet enkel de interactie tussen moleculen te begrijpen , maar ook die tussen mensen . Ik heb een zeer dubbel gevoel over dit onderwerp . Ik bewonder de nobele intenties van de wetenschappers om het leven te willen begrijpen , maar ik heb zo mijn twijfels bij het slagen in hun opzet . Na al die jaren van onderzoek is er nog altijd geen perfecte simulatie van de mens gevonden . Ik begrijp dat dit een zeer complex onderzoek is , maar ik denk ook dat het leven te complex is om te vatten in een machine . De mens is , voor zo ver ik weet , nog altijd niet in staat om zelf leven te produceren uit dode materialen . Ik begrijp de uitdaging wel , want iedere mens wil ergens wel de geheimen van het leven ontsluieren . Het idee om dit te doen via simulatie met computers vind ik echter bizar en doet me denken aan futuristische films als " I , Robot " . Vóór het zien van de film had ik nog nooit van artificiële intelligentie gehoord en het verbaasde me dan ook dat ik er in het dagelijkse leven wel gebruik van maak , bijvoorbeeld door een zoekmachine als Google te gebruiken . 