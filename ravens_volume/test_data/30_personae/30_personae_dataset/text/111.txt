De mogelijkheid van een mechanisme dat zichzelf kan voortplanten werd in de helft van de twintigste eeuw al aangeduid door de wetenschapper Von Neumann , met behulp van triplexen modellen . Hij kon deze modellen ineen laten schuiven en van zodra er een verzadiging plaatsvond , kon hij ze van elkaar scheiden , een beetje zoals de celdeling in het menselijke lichaam zoals we ze nu kennen . Hij vertrok bijvoorbeeld van een cluster van vier modellen en als hij er dan nog eens vier bij deed ( en het verzadigd geraakte ) kon hij de twee modellen uiteen halen en had hij dus een nieuwe eenheid gecreëerd . Later bedacht John Holland , aan de hand van Von Neumanns eerdere stelling , een methode om de computer zelf oplossingen te laten bedenken . Hij begon in de computer een lijst in te geven van dingen die kunnen voorkomen in een computer in een situatie en hij programmeerde hem dan zodanig dat er altijd een reactie was op die dingen die konden voorkomen . Zo kon de computer op eigen initiatief dingen ondernemen , net zoals mensen dat kunnen . Dit gegeven van biologische processen ( voortplanting , celdeling , etc. ) die door de mensen nagemaakt worden met niet biologische dingen heet Artificial Intelligence ( AI ) en reeds lang voor deze twee baanbrekende wetenschappers heeft de mens al geprobeerd van dit te bereiken . Het feit om het leven te doorgronden en na te bootsten fascineert de mens al eeuwen ( denken we bijvoorbeeld maar aan Leonardo Da Vinci ) . In 1987 werd er dan een congres gegeven over Artificial Intelligence , georganiseerd door Chris Langton , een professor aan de universiteit van Massachussets . Dit heeft een belangrijke rol gehad in de verdere ontwikkeling van Artificial Intelligence , want in die tijd stond de wetenschap hier heel sceptisch tegenover . Niemand geloofde dat men er ooit in zou slagen om autonoom denkende machines te creëren . Slechts enkelen geloofden in de mogelijkheid van Artificial Intelligence , maar ze waren verspreid over heel de wereld en kwamen moeilijk in contact met elkaar . Vandaar dat dit congres de uitgelezen plek was om eindelijk eens ideeën uit te kunnen wisselen . Een honderdvijftigtal wetenschappers kwam toen samen op het congres en met verenigde krachten probeerden ze samen geavanceerde Artificial Intelligence te ontwikkelen en wisselden ze heel wat ideeën onderling uit . Dit is heel belangrijk geweest in het onderzoek naar de ontwikkeling van een autonoom denkend wezen , dat dus kon functioneren zonder tussenkomst van de mens . Zonder dit congres was de ontwikkeling van Artificial Intelligence nooit zo snel op gang gekomen en hadden we nu waarschijnlijk nog lang niet zo ver gestaan . Sinds het ontstaan van de AI heeft deze veel stromingen en gezichten gekend . Een zekere Brooks van de Universiteit van Massachussets bouwt bijvoorbeeld robots . Hij heeft onder andere een robot gebouwd die perfect in staat is ( hetzij wel in een nagebouwde omgeving ) om een maanlander te besturen , hem te openen en op de maan stalen te verzamelen , zonder dat er afstandsbedieningen of enige menselijke besturing aan te pas kwamen . Voor ons klinkt dat nu allemaal normaal , maar in die tijd was dit baanbrekend . Hij heeft ook een mensrobot nagemaakt , genaamd Cog , die de intelligentie heeft van een klein kind . Hij kan dingen zien en volgen met zijn ogen , hij kan voorwerpen vastnemen , hij heeft een gevoel van symmetrie ( hij kan dingen met zijn beide handen vastpakken ) , etc. Cog heeft zelfs een huid , waarmee hij aanrakingen kan voelen door middelen van een ingewikkeld sensorensysteem . Het lijkt dus net een echte mens . Zijn verfijnde robottechniek is allemaal tot stand gekomen door insecten . Brooks vroeg zich af hoe het kon dat insecten met minder capaciteit dan de gigantische computer , waar de robots vroeger aan gelinkt werden , toch sneller konden bewegen en reageren . Dus ontwierp hij een insectrobot die kon wandelen , obstakels kon voelen door sensortjes aan zijn poten , etc. met dezelfde snelheid van een echt insect . De robot kon zelfs , wanneer hij in contact kwam met een obstakel , ervoor zorgen dat hij in evenwicht bleef . Brooks leeft volgens de filosofie dat complexiteit niet in de mens zit , maar in de wereld , dus moeten zijn AI-creaties kunnen reageren op hun omgeving en niet andersom . Daarom probeert hij robots te maken die goed kunnen reageren en geen robots die in een vooraf gebouwd parcours kunnen functioneren . Robots zijn natuurlijk één ding . Maar Chris Langton maakte een computerprogramma waarin hij het hele proces van de wereld weergaf in vierkantjes . Door regels in te voeren kan hij de vierkantjes zich laten vermenigvuldigen , net zoals bij de celdeling . Een vierkantje begint met een lus te maken met zichzelf en uiteindelijk kan hij dan een lus afscheiden en zelf voort blijven bestaan . Hij kan perfect het hele celdelingsproces nabootsen van de mens , inclusief met cellen die afsterven . Zo kan hij ook experimenteren met evolutietheorieën . We kunnen nu eindelijk ontdekken hoe alles bij de mens in zijn werk is gegaan , een enkele duizenden jaren geleden . Als je het hele celdelingsproces voor je op een scherm ziet staan , is het gemakkelijk om dit te projecteren op de mens . Stuart Kaufmann ( een theoretisch bioloog ) wou dan weer geen dingen kopiëren , maar hij wou willekeurige dingen voortbrengen en dit met de hulp van AI . Door zijn proces maakte hij nieuwe moleculen . Deze nieuwe stoffen kunnen ons ook weer nieuwe medicijnen opleveren , of nieuwe grondstoffen voor producten . Dit geeft dan de mogelijkheid om nieuwe medicamenten of zelfs nieuwe voedingswaren uit te vinden . Dus waar artificieel leven theorieën wil testen over het leven en wat er allemaal in een computer gebeurt , wil hij dus echt nieuwe moleculen maken . Niet alleen kan dit van pas komen voor nieuwe medicijnen , maar stel dat je nieuwe moleculen kunt maken die zichzelf voortplanten , dan kan je een heel evolutiesysteem ontwikkelen . We zullen dan kunnen bestuderen hoe alles in zijn werk ging bij onze evolutie . Het zou zelfs kunnen helpen bij het begrijpen van de maatschappij , omdat we kunnen zien hoe de moleculen zich tegenover elkaar verhouden . De nieuwe organismen zouden elkaar kunnen uitstoten bijvoorbeeld of een klein oorlogje beginnen . Volgens mij is Artificial Intelligence een goede zaak voor deze wereld . Langs de ene kant leert het ons meer over onszelf , zoals de experimenten van Brooks onder andere aantonen . We kunnen eindelijk te weten komen hoe onze hele evolutie exact in zijn werk is gegaan , hoe onze maatschappij ineen zit en ook hoe andere organismen tot stand zijn gekomen , zoals dieren of bacterieën . We kunnen misschien ook leren hoe celdeling te beïnvloeden en hoe misschien het menselijk lichaam zo te modificeren dat het immuun wordt voor bepaalde aandoeningen of zo . Langs de andere kant kan het ook dienen voor heel praktische zaken , zoals het ontwikkelen van medicijnen ( kijk maar naar de experimenten van Stuart Kauffman ) of zoals het ontwikkelen van nieuwe voedingswaren en zelfs nieuwe organismen . Ook de ontwikkeling van autonome robots kan heel nuttig zijn . Dingen die mensen normaal niet aankunnen , kunnen robots wel ( kijk bijvoorbeeld maar naar de geautomatiseerde fabrieken tegenwoordig ) . Bovendien kunnen robots niet staken , klagen over een loonsverhoging of zelfs nota bene uitbetaald worden . Ze kunnen langer ( of zelfs non-stop ) werken en kunnen zo wat elk soort werk aan ( met extreme geurhinder of zo bijvoorbeeld ) . Langs de andere kant moeten we ook wel weer opletten dat de robots de werkgelegenheid niet te veel aantasten . 