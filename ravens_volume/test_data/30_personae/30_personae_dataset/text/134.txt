Film Interdisciplinaire Linguïstiek : Automatic mechanical self-replication In wat volgt zal een inhoudelijke bespreking van de film ' Automatic mechanical selfreplication ' gegeven worden , gevolgd door een persoonlijke opinie over de film . De wetenschapper Von Neumann beklemtoonde het belang van de mogelijkheid van een machine die zichzelf kan reproduceren . Volgens hem zou het licht kunnen werpen op celdeling en zo de problemen bij celdeling kunnen oplosssen . Bij de reproductie van een complexe machine gaat het proces een oeroud biologisch proces simuleren ; namelijk dat van de natuurlijke selectie . Zo kan dus survival of the fittest worden nagemaakt met altijd maar moeilijker wordende processen . Artificial Life De term ' Artificial ' , of artificiëel , kan beschreven worden als ' gemaakt door de mens ' . ' Life ' als term heeft hier de betekenis van ' leven ' maar wel interagerend met andere dingen in de werkelijkheid . Er wordt al eeuwen gewerkt aan reproducties van biologische verschijnselen met nietbiologische middelen . In de 18 e eeuw was men er in geslaagd om een mechanische eend te maken die zich zo werkelijkheidsgetrouw gedroeg dat men dacht dat het een echte was . In de jaren 60 wilde John Holland een computer zelf laten denken . Dit duurde voort tot de jaren 80 waarin er een einde kwam aan het filosofische dilemma of het mogelijk was dat een computer zelfstandig kon denken en zichzelf zelfs reproduceren . Via genetische en natuurlijke selecties zijn er nieuwe aanpakmogelijkheden . Doyne Former had als eerste een conventie opgesteld waar 150 mensen van over de hele wereld naartoe kwamen , voor het eerst in de geschiedenis kwamen fysici , biologen , natuurkundigen , psychologen en computergeleerden samen om informatie in te winnen omtrent de informatie die Doyne Former , Chris Langton en anderen hen gingen verschaffen . Doyne Former , tevens de verantwoordelijke van de conventie is een natuurkundige die de vraag stelde wat artificiële intelligentie nu eigenlijk inhoudt . Welnu ; filosofisch is het zo dat leven iets spontaan en natuurlijk is . Het is niet door onwaarschijnlijke omstandigheden dat er leven ontstaat . Integendeel , het is door verscheidene chemische processen dat er leven kan ontstaan . Simpele componenten gaan informatie uitwisselen . Belangrijk is de vraag die hierbij komt kijken : wat zijn de socio-politieke gevolgen voor onze samenleving en wereld zoals wij die kennen en welke ingrijpende veranderingen kunnen deze eventueel teweegbrengen wanneer ze ontwikkeld en gebruikt worden ? In het ' Massachusetts Institute of Technology ' leidt Dokter Brooks het onderzoeksteam dat onderzoek verricht naar de ontwikkeling van autonome machines . Zo liet hij het project van de maanlander zien dat ze een tijd daarvoor met succes hadden afgesloten . Het was een simulatie van een ruimtetuig dat rond de maan vloog en er dan , zonder hulp van buitenaf , op landde . Enkele ogenblikken later klapte er een luikje open waarna een 6-potige robot uitstapte met een infraroodcamera . Het onderzoeksteam had een beperkt budget waardoor ze deze test , vanwege de hoge kosten , maar één keer konden doen . Aangezien ze niets over het hoofd hadden gezien verliep het allemaal vlekkeloos . Brooks liet ook een ' humanoïd ' genaamd ' Cog ' zien waaraan nog gewerkt werd . Dit is een robot die gemaakt wordt om zich te gedragen als een mens met het verstand van een klein kind . De robot bestaat alleen uit een torso en een hoofd . De armen zouden later nog toegevoegd worden . Cog heeft camera's die dienst doen als ogen en een robotbrein die de neuroanatomie van de mens nabootst . De camera's stellen Cog in staat voorwerpen waar te nemen . Cog gaat zo voorwerpen kunnen zien en wanneer ze bewegen gaat hij eigenhandig de voorwerpen volgen door met zijn hoofd en nek te draaien . Hetzelfde geldt voor zijn armen . Hierop zijn sensoren geplaatst die hem voorwerpen laten ' voelen ' . Het moeilijke om Cog te leren is om de coördinatie van zijn hoofd en armen juist te laten verlopen . Voor de hoofdhuid van de robot ' Cog ' gaat men plastik gebruiken waarop men dan sensoren plaatst om de robot te leren voelen en dus ook interageren met de werkelijkheid . Zo bouwt men een robot die zintuiglijke prikkels , zoals de mens ze ervaart , kan detecteren . Een moeilijk aspect voor wetenschappers is het vlot laten verlopen van de wisselwerking tussen de wereld en een systeem . Het robotbrein heeft geen centrum , het zijn verbindingen die samenkomen in een processor die zich naast Cog bevindt . Brooks zegt dat Cog veel informatie zal verschaffen over hoe het menselijke brein functioneert . De hoeveelheid hersenmassa die een mens heeft komt ruwweg overeen met de hoeveelheid van een robotbrein . De vraag die wetenschappers zich vaak stellen is : ' Hoe kunnen insekten zich zo voortbewegen zoals ze dat doen ? ' Zo heeft het onderzoeksteam van Brooks een artificiëel insekt ontwikkeld met 6 poten waarbij elke poot 17 sensoren bevat . Zo probeerden ze reflexen te creëren . Wanneer de robotpoot een obstructie tegenkomt de poot zal de robot zelf beslissen de poot hoger the heffen . De robots hebben geen centrale ' ik ' zoals men beweerd dat de mens er één heeft . Volgens Brooks en de andere wetenschappers zou de mens zelf geen centrale ' ik ' hebben maar dit is een aspect dat volgens hen door anderen te betwisten valt . Relative Artificial Life Chris Langton is de man die zich bezighoudt met het onderzoek naar evolutionaire algoritmen . Zo gaf hij het voorbeeld van een vlak met vierkantjes . Men gaat regels voor de vierkantjes opstellen die dan gebruikt worden door de machine om zich te kopiëren . Op zich is het zichzelf laten reproduceren van een systeem niet zo geavanceerd als het op het eerste zicht lijkt . De complexiteit ligt echter in de interactie tussen het kunstmatige met het organisme . Een voorbeeld dat hij geeft is dat van de zwerm blokjes op een achtergrond hun ideale temperatuur zoeken . Deze blokjes vliegen over de achtergrond en zijn zo geprogrammeerd dat ze de ideale temperatuur moeten bereiken en behouden . Stuart Kaufman is een chemicus die verteld dat een complex systeem van moleculen zeer belangrijk is voor het gebruik in medicijnen . Zo schept men de mogelijkheid om enorm veel ziekten weg te werken of de werking ervan te vertragen . Er zijn zovele moleculen waar we geen kennis van hebben die een zo belangrijke invloed zouden kunnen uitoefenen . Een grote moleculaire diversiteit is dus een noodzakelijk doel . Verstandig Leven Als men de bits op chips vervangt door moleculen in buisjes kan men een stel chemische processen creëren die zichzelf reproduceren . Dit is de ultieme vorm van artificieel intelligent leven . Zo kan er een nieuwe evolutie van moleculen die ecosystemen opwekken ontstaan . Zo gaat men een symbiose creëren tussen de moleculen waardoor ze voedsel gaan uitwisselen . Met behulp van een moleculair systeem kan aangetoond worden hoe co-evolutionaire gemeenschappen ontstaan . Dit toont ons dat we ons moeten bezighouden met de ontplooing van de samenleving . Persoonlijke opinie Zelf vond ik de film aangenaam maar voegde de film niets echt nieuws toe aan de kennis die ik reeds over dit onderwerp reeds bezit . Een film die meer up-to-date is zou leerrijker geweest zijn aangezien ik dan zou weten hoever de onderzoeken omtrent artificiële intelligentie gevorderd zijn . Het onderwerp dat me het meeste aansprak was de chemische reprocreatie . Wat me het meeste stoorde aan de film , en ik vermoed dat velen deze mening zullen delen , is dat de beeldkwaliteit vrij slecht was , wat de aandacht niet ten goede kwam . Voor anderen zal de film qua inhoud wel nieuwigheden bevat hebben dus het doel om te informeren is wel gelukt . 