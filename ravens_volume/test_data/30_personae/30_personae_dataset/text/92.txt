Alternatieve intelligentie is een onderwerp dat de mensheid al honderden jaren boeit . In de achttiende eeuw werd er al me succes een mechanische eend gemaakt die zelfs eten kon verteren en in beperkte mate kon bewegen . Maar welke lading dekt deze vlag ? Op het allereerste ' congress for artificial intelligence ' georganiseerd door onder andere Chris Langton en Doyne Farmer kwamen onderzoekers en wetenschappers uit alle mogelijke vakgebieden samen om de mogelijkheden van hun vakgebied in het onderzoek naar artificieel leven te onderzoeken . Artificieel leven betekent namelijk niets meer en niets minder dan ' leven door de mens eerder dan door de natuur geproduceerd ' , en dat is een opdracht waar heel wat vakgebieden aan kunnen meewerken . Het begint eigenlijk allemaal bij de wetenschapper Von Neumann , die heeft aangetoond dat het mogelijk is om een machine te bouwen die zichzelf reproduceert . Voordien werd aangenomen dat dit uitsluitend was voorbehouden voor ' levende ' wezens . Een andere belangrijke ontdekking was het ' genetische algoritme ' ; iemand voerde bepaalde kenmerken in een computer in als een reeks getallen en liet de computer die getallenreeksen dan willekeurig combineren , op een manier die erg veel lijkt op de manier waarop in een cel DNA-strengen worden gekopieerd , naast elkaar gelegd en gerecombineerd tijdens de meiotische celdeling . Dat ' genetisch algoritme ' stelde hem in staat om erg veel ' generaties ' op erg korte termijn te laten ontstaan . Zo kon men efficiënter de evolutionaire processen bestuderen . Hetzelfde probeert Stuart Kaufman , bioloog . Hij borduurt verder op de ontdekking die geleerden in staat stelde om in laboratoria ' nieuwe ' eiwitten te creëren . Hij wil op die manier een nieuwe evolutionaire lijn scheppen die zich volledig onafhankelijk van de bestaande stamboom zou ontwikkelen en evolueren . Deze nieuwe chemische levensvormen verschillen radicaal van de bestaande levensvormen , ze bestaan uit en gebruiken immers compleet andere componenten , met name de nieuwgevormde eiwitten . Daardoor is het mogelijk om een vergelijkende studie met betrekking op evolutie uit te voeren . Nu hebben we maar één model , onze evolutie en die van onze wereld . Wat Kaufman probeert met eiwitten , doet Ray , evolutionair bioloog , met computermodellen . Deze ' wezens ' verschillen zo mogelijk nog meer van onze biologische evolutielijn dan de chemische wezens van Kaufman , omdat ze zelfs ' leven ' in een andere omgeving dan de onze . Ze bestaan immers enkel in een virtuele computerwereld . Het doel van deze twee experimenten is wel hetzelfde . Vergelijkend onderzoek naar evolutionaire processen . Een andere belangrijke naam op dit gebied is Karl Simms . Hij ontwikkelt virtuele computerwezentjes , en plaatst die in een virtuele wereld . Afhankelijk van de eisen die die wereld aan hen stelt , krijgen zij de opdracht zich aan te passen . Zo moeten ze bijvoorbeeld leren zwemmen in een waterachtige omgeving . Het modelletje dat bijvoorbeeld het snelst kan zwemmen , krijgt dan toelating om zich te reproduceren . Op die manier wordt het selectieproces op bepaalde afgebakende terreinen nagebootst . Bovendien voert Simms , net als Ray , een programma in dat ' spontane mutaties ' nabootst . Spontane mutaties zijn ook een belangrijke component in het natuurlijke evolutie proces . In tegenstelling tot in de natuur , of in de chemische modellen van Kaufmann , gaat de gesimuleerde evolutie in een computermodel vlug genoeg om een duidelijk beeld van de evolutionaire processen te verkrijgen , en zien we meer dan enkel de producten van die processen . Bij Simms en Ray echter zijn de modellen noodgedwongen veel beperkter dan in werkelijkheid . Zo wordt het ' doel ' van de evolutie op voorhand vastgelegd , en worden de ' wezens ' beoordeeld op de capaciteiten die ze specifiek met dat doel voor ogen , ontwikkelen . In werkelijkheid is een steeds veranderende omgeving , en daarin zien te overleven het enige ' doel ' van evolutie . Zo beweert ook Brooks , één van de makers van COG ; een humanoïde robot , dat intelligentie en complexiteit niet zozeer in het wezen zitten , dan wel in de omgeving van dat wezen . Cog wordt uitgerust met alle mogelijke menselijke ' sensoren ' en een beperkt , op menselijk model gebaseerd ' brein ' . De bedoeling is om Cog te laten leren , vanuit de interactie met zijn omgeving , en dat begint , heel simpel , met het kunnen volgen en in focus houden van een bewegend object . Als dat lukt , kan Cog overgaan tot het proberen aan te raken van voorwerpen , om op die manier zijn ooghand coördinatie bij te schaven . En als dat lukt , kunnen we hem oefeningen laten doen die zijn besef van symmetrie en ruimte moeten aanscherpen ; allemaal dingen die een zuigeling op minder dan een jaar , automatisch leert . Het interessante aan Cog is dat hij een centraal ' brein ' heeft dat georganiseerd is volgens de manier waarop het onze dat is . Hoewel ' centraal ' misschien niet helemaal correct is . Zijn brein bestaat uit verschillende kleine processoren die allemaal met elkaar verbonden zijn , zoals ons brein ook geen echt centraal brein is , maar bestaat uit verschillende delen die allemaal onderling verbonden zijn . Door niet uit te gaan van een gecentraliseerd brein is Brooks er ook in geslaagd insectoïde robots te maken die veel efficiënter , sneller en met een veel kleinere rekencapaciteit konden bewegen dan de robots die op dat moment bestonden . Hij installeerde op elke poot een aparte processor , verbonden met een aantal censoren op die poot , en verbond elke processor , van elke poot met elke andere processor . Zo kwam hij tot een autonoom functionerende robot die efficiënt en stabiel bewoog . Evolutie en voortplanting lijken vanzelfsprekend de twee belangrijkste eigenschappen te zijn van ' leven ' . Evolutie wordt beschouwd als de weg naar intelligentie , voortplanting is de voorwaarde om van ' leven ' te spreken. als dit ' leven ' dan ' ontstaat ' in laboratoriumomstandigheden , kunnen we spreken van Artificiële Intelligentie of Artificieel Leven . Dat is toch de gangbare gedachte . Bovendien is het idee zo ruim dat iedere wetenschapper uit eender welk vakgebied zich er wel in kan uitleven . Fysici gaan op zoek naar nieuwe eiwitten , chemici naar nieuwe chemische bouwstenen , computerdeskundigen bouwen computermodellen , technici en ingenieurs bouwen vernuftige robots , en biologen zoeken overal een beetje naar extra informatie over het geheel van ' leven ' en evolutie . Toch heb ik de indruk , dat ondanks dit ' congres ' waarin zoveel wetenschappers uit zoveel verschillende takken , samenkomen , er te weinig grensoverschrijdende initiatieven zijn . Iedereen werkt een beetje op zijn eigen vakgebied , en maakt in het beste geval beperkt gebruik van technieken uit een ander vakgebied , maar het komt nergens tot een synthese van de verschillende ontdekkingen en bevindingen . Het zou ongelooflijk interessant zijn om bijvoorbeeld Cog uit te rusten met een ' brein ' dat met die genetische algoritmes is uitgerust . Schrijf eens een programma dat Cog aanzet tot autonoom onderzoek van zijn omgeving , en dat zijn bestanden aanpast aan de nieuw verworven informatie , een beetje zoals dat nu wordt gedaan met de modellen van Simms . Of andersom , schrijf eens en veel groter , complexer programma , eventueel gebaseerd op het genetische algoritme , dat een omgeving simuleert die mee veranderd met de veranderingen van de modellen . Voeg daarbij ook nog eens bit-flip methode of iets gelijkaardigs dat de toevalsfactor simuleert ; en laat dat eens draaien op een computer van enige omvang . Dat zouden pas interessante resultaten leiden . Bovendien heb ik ernstige bedenkingen bij de eiwitmethode van Kaufmann . Een eiwit krijgt pas een bepaalde functie als het is ingebed in een systeem dat het eiwit die functie toekent . Het is niet zo dat één eiwit één bepaalde functie heeft . Het krijgt als het ware pas een functie , als het door een groter systeem wordt gebruikt . Daarom ook dat we steeds dezelfde eiwitten tegenkomen . De bestaande succesvolle systemen gebruikten nu éénmaal toevallig die eiwitten , hebben zich eraan aangepast , en logischerwijze heeft de evolutie enkel die systemen behouden die ook de voor zichzelf nuttige eiwitten konden produceren . En met systeem bedoel ik hier niet noodzakelijk één enkel levend wezen , maar een soort ' ecosysteem ' van verschillende wezens die in een symbiotische relatie leven . Kaufmann beschouwd volgens mij de zaak op een tegengestelde manier . Hij gaat er van uit dat bouwstenen een functie hebben en naargelang die functie min of meer weerhouden worden . Ik denk dat dat de omgekeerde wereld is . Bouwstenen zoals eiwitten zijn neutrale gegevens in de omgeving , ontwikkelende systemen proberen alles in hun omgeving optimaal te benutten , en veranderen zichzelf daarvoor , dat is net de sleutel tot succes , in de evolutie ; flexibiliteit . Aanpassingsvermogen . Naargelang een systeem dominanter wordt en meer bouwstenen van een bepaalde soort gaat produceren , komen er meer systemen die van die bouwstenen nuttig gebruik kunnen maken , als die systemen dan ook nog iets produceren waarmee het andere systeem , rechtsreeks of onrechtstreeks gebaat is , kunnen we spreken van het begin van een dynamisch-stabiele situatie , die dan weer dominanter kan worden , ... daarom zou de Kaufmann methode minstens evenveel tijd vragen als onze eigen ontwikkeling . Hij zou een paar honderd miljard jaar de nieuwe bouwstenen met elkaar moeten laten interageren , en dan nog is het niet zeker dat hij tot een stabiele uitwisseling komt , daar zijn namelijk zo veel mogelijke componenten voor nodig , daar is een ganse aarde voor nodig . Zo'n experiment past niet binnen de muren van een laboratorium . Een laatste opmerking is van meer filosofische aard . Wat doet bouwstenen nu net met elkaar interageren ? Is er zo iets als een speciale ' impuls ' die ' leven ' doet ontstaan ? Ik denk dat we met deze vraag collectief op het verkeerde spoor zitten . Leven is niets meer en niets minder dan bouwstenen die chemisch op elkaar in werken . Vanuit dat opzicht is een steen even levend als u of ik . Wat verklaart dan het verschil tussen een stuk steen en mij ? Enkel het feit dat er ergens in onze evolutie de noodzaak is opgedoken om zich te kunnen verplaatsen . Dat bracht heel wat andere factoren met zich mee die opnieuw andere uitdagingen , noodzakelijkheden en kansen veroorzaakten . Zo werd bijvoorbeeld ' lichtgevoeligheid ' een belangrijk pluspunt , hierdoor ontwikkelden wij uiteindelijk ogen , en stenen niet . Kortom , wij evolueerden , voor een steen was daar geen noodzaak toe , toch niet op die manier . Om tot een kort besluit te komen ; leven namaken in die zin van het woord , volgens mij , niet mogelijk . Alles rondom ons leeft al . Wat wel tot de mogelijkheden behoort , en zeker onderzocht dient te worden , is , of het mogelijk is om een nieuwe evolutielijn op te starten , en die te sturen , door de omgeving aan te passen . Maar net als met de simpele modelletjes van Simms , is de kans groot dat de resultaten ons dan snel boven het hoofd groeien , en dat we er zelf niet meer aan uit kunnen . Op die manier zou het kunnen dat we al lang geleden er in geslaagd zijn om een Artificiële Intelligentie te creëren , maar dat we ze simpelweg niet als intelligentie kunnen herkennen . En dat is dan weer voer voor pessimistische sciencefiction schrijvers . 