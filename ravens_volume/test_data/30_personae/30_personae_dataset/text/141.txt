Film : Artificiële intelligentie . De documentaire over artificiële intelligentie die we moesten zien tijdens de les op 14 november , was gericht op een publiek dat nog nooit van dit concept gehoord had . De film was redelijk oud en daarom leken de bevindingen van de wetenschappers voorbijgestreefd . Interessant is de evolutie die het idee Artificiële intelligentie doormaakt tijdens zijn beginjaren . De eerste wetenschappers proberen een filosofische vraag te weerleggen , namelijk dat een kunstmatig iets , zichzelf niet kan kopiëren . Vanuit dit idee beginnen ze te experimenteren met een soort van lego-blokjes , die door middel van schakelsystemen zichzelf in de originele vorm kunnen ' vermenigvuldigen ' . De wijze waarop dit schakelsysteem werkt gaat ongeveer als volgt : men heeft een origineel dat bestaat uit vier blokjes , iemand voegt blokjes toe , vanaf dat er een nieuw , mogelijk geheel van vier blokjes ontstaat , splitst de keten zich . Het experiment lijkt belachelijk , omdat we niet versteld staan van zoiets eenvoudigs . Het heeft ook niets met artificiële intelligentie te maken , zoals wij het nu interpreteren , maar eerder met een soort van regelsysteem dat strikt toegepast wordt . Een soort van ' als , dan ' principe dus . Dat komt omdat we het begrip , ' artificiële intelligentie ' , eigenlijk gebruiken voor ' artificieel intelligent leven ' , een betekenis die zeer snel gekoppeld zal worden aan het vorige begrip . De tussenkomst van de persoon die de blokjes toevoegt , wordt op die manier hinderlijk door ons gevonden . Het is niet de machine die zich kopieert , maar de wetenschapper die de blokjes toevoegt . Reeds in de volgende stap , wordt deze nieuwe interpretatie omschreven . Een fysicus stelt als volgt : volgens hem is het leven geen gevolg van een uitzonderlijke gebeurtenis . Wat dit impliceert is dat ' leven ' een status is die we als wetenschappers na kunnen maken , zonder onoverkomelijke problemen . Hij koppelt het begrip ' leven ' aan intelligentie . Een ander wetenschapper stelt het zo : ' intelligentie is de interactie tussen een systeem en de wereld . ' Een voorbeeld van een erg eenvoudig levend iets : een robot die er elke dag voor zorgt ( automatisch ) dat hij genoeg stroom krijgt . Met andere woorden : een robot die een overlevingsdrang heeft . Ook het kopiëren van zichzelf wordt door ons mensen , als evident intelligent ervaren . Hoewel deze ' drangen ' in feite op niets dan conventie berusten . Want waarom zou een robot zichzelf willen kopiëren ? En waarom zou hij willen blijven werken ? ( of , breder , leven ? ) Op die manier kan je ook over mensen nadenken . Wat is het essentiële verschil tussen ons en een robot ? Onze overlevingsdrang en onze ideeën over voortplanting komen ook voort uit regels die in ons lichaam zitten ' geprogrammeerd . ' Al vrij snel beseffen wetenschappers dat Artificiële Intelligentie pas succes zal hebben wanneer een computer ( of robot ) zo dicht mogelijk het menselijke ' ideaal ' benadert . Men gaat dus op zoek naar bepaalde kenmerken die eigen zijn aan levende organismen . Zo komen we terug bij de interactie tussen systeem en wereld . Wetenschappers proberen de problemen te herleiden tot eigenschappen die men in cijfers om kan zetten . Na enkele jaren begint dit idee , steeds meer aan populariteit te winnen . In een laboratorium krijgen we beelden te zien van een zeer primitieve maanlander , die zich in beperkte mate , zelfstandig , voort kan bewegen . We krijgen een prototype te zien van een robot die werkt met camera's en die ze door middel van een visueel systeem een hand-oog coördinatie trachten bij te brengen . Ook gehoor en gevoel tracht men in deze robot te verwerken . Spectaculair ? Niet echt . We zien nog steeds dat de robot gestuurd wordt door op voorhand opgelegde regels . De robot denkt niet voor zichzelf , maar moet bepaalde regels volgen , die hij niet zelf bedacht heeft . Resultaat is een soort van Artificiël insect , dat zichzelf kan voortbewegen aan de hand van sensoren , maar verder niet veel nuttigs zal doen . Hierbij komen we bij het laatste kenmerk dat we toeschrijven aan een intelligent wezen , ( een kenmerk dat niet meer in de documentaire getoond werd ) namelijk de reflectie over verworven kennis . Een inductieve methode waarbij de robot gegevens registreert , aan de hand van die gegevens een idee opbouwt over een concept en daar dan regels op bedenkt , toepast en zelfs verbetert . Bijvoorbeeld : een robot laat een glazen beker vallen , de beker is kapot en kan nu geen vloeistof meer bevatten . De robot laat een plastieken bal vallen , de bal is niet kapot . De robot fabriceert een plastieken beker , die hij naar hartelust kan laten vallen zonder dat hij breekt . Waar het eerste robotmodel nog gemakkelijk kan helpen bij repetitieve , steeds herhalende , simpele opdrachten , kan het tweede model ingezet worden voor het bedenken van nieuwe regels en kan hij op die manier de wetenschap tot nut zijn . Eén van de wetenschappers merkte op dat dit een enorme invloed zou hebben op de maatschappij . Het nut van een ' werkende ' mens zou haast nihil worden . Zelfs de ' denkende ' mens wordt nutteloos en wat blijft er dan nog over ? De relaxerende mens ? De natuurlijke mens ? De luie mens ? Wie weet ? Ik geloof niet erg in een dominerend robotras dat de mensen tracht uit te roeien en maak me in die zin , dan ook geen zorgen over deze ontwikkelingen . Wat erger zou zijn is de evolutie van de mens . Waarom zou de mens de wetenschappelijke evolutie nog volgen wanneer een machine daar veel beter in slaagt ? Wat is het nut van gespecialiseerde , wetenschappelijke studies , ... Tot slot kwam er in de film nog een derde variant op Artificiële intelligentie aan bod . Namelijk een chemische variant . Het onderzoek stond echter nog in zijn kinderschoenen en de wetenschapper kon niet meer dan wat vage verwachtingen schetsen . Hij ging op zoek naar nieuwe moleculen en zou die dan met andere moleculen in contact brengen . Die artificiële moleculen zouden dan ( mogelijk ) tekens van intelligentie kunnen vertonen . Volgens mij was dit wat te ver gespeculeerd en hoeven we geen artificiële intelligentie vanuit die hoek te verwachten . Deze wetenschapstak houdt zich met chemie bezig en heeft als hoofdzakelijk doel , het vinden van nieuwe kunststoffen en geneesmiddelen . De biologie echter , kan wel een rol spelen bij artificiële intelligentie , door bv. bepaalde DNA-strengen te combineren , en kan op die manier slimme , levende wezens creëren . Zelfs onze hersenen ( die van mensen ) zouden op die manier verbeterd kunnen worden . Omdat deze evolutie niet op natuurlijk wijze gebeurd , kan men spreken van een artificiële evolutie en in die zin dus ook van een artificiële intelligentie . Maar goed , dat is allemaal materiaal dat niet in de documentaire getoond werd . Na het zien van dit deel van de documentaire kreeg ik de indruk dat de makers geen enkel idee hadden van waarover het nu net ging . Veel vragen gingen over het begrip A.I. , over wat dat nu eigenlijk inhield en zelfs de wetenschappers konden er geen eenduidig , correct antwoord op geven . Men had een te losse interpretatie van het begrip intelligentie . Dat zorgde ervoor dat sommige voor een minimalistische interpretatie kozen : bv. kopies kunnen maken van zichzelf , en dat andere slechts tevreden waren met een benadering van het menselijke intellect . ( Een robot met het geheugen van een klein kind ) Inductief leergedrag , zelfstudie , reflectie en andere vormen van intelligentie kwamen ( in dit eerste deel ) gewoonweg niet ter sprake . Als wetenschappelijke documentaire is de film oninteressant geworden , omdat hij verouderd is . Enkel als inleiding op ' het denken over ' artificiële intelligentie , weet deze film nog een ietwat te boeien . 