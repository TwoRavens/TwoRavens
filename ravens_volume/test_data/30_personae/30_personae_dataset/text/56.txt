Experiment interdisciplinaire linguïstiek : auteursherkenning . De laatste vijf decennia is er veel vooruitgang geboekt op het gebied van artificiële intelligentie , de wetenschap die ernaar streeft een artefact met een vorm van intelligentie voort te brengen . Wetenschappers zoals Von Neumann , Holland , Berwick en Brooks hebben met dit onderzoek hun dagen gevuld . In deze documentaire halen ze de basisbegrippen van kunstmatige intelligentie aan en leggen deze zo goed mogelijk uit , waardoor we een beeld krijgen van deze wetenschapstak . Willen we kunstmatig leven creëren , dan zullen we eerst en vooral het leven moeten ontleden tot zijn essentiële bouwstenen . Eerder is dit productieproces niet mogelijk . Een belangrijke bouwsteen is de reproductie , wat het basismechanisme is van een cel van een levend organisme . AI-wetenschappers proberen dus een machine te creëren , die zichzelf kopieert . Deze nieuwe wetenschap neemt aanvang in de jaren ' 50 . John Von Neumann , één van de belangrijkste wiskundigen van de twintigste eeuw , toont aan de hand van een experiment dat de ontwikkeling van kunstmatige intelligentie en de realisatie hiervan mogelijk is . Een reeks triplex modellen vertolken de hoofdrol in zijn experiment . Door twee van deze modellen met elkaar te verbinden , wordt een nieuwe , stabiele kern gevormd . Bij acht schakels splitst de groep zich . We krijgen dan twee identieke constructies van vier schakels . Hier is sprake van natuurlijke reproductie . Volgens Von Neumann is kunstmatig leven dus mogelijk . Hij werkte dit systeem uit in computersystemen en legde zo de basis voor ( de studie van ) artificiële intelligentie . Het duurde echter tot de jaren '80 vooraleer een bloeiperiode in deze wetenschap aanbrak . Aan het Santa Fe Institute in de V.S. proberen wetenschappers biologische systemen te herscheppen zonder biologische hulpmiddelen ( bvb. een artificiële eend , die aspecten van het leven van een normale eend bezat , maar gebouwd was van kunstmatige stoffen ) . John Holland van het Santa Fe Institute beweert dat simpele kunstmatige systemen een oplossing kan vinden voor moeilijke problemen . Er zijn meestal meerdere oplossingen voor hetzelfde probleem , maar niet alle oplossingen zijn even passend . De ene heeft een hogere waarde dan de andere . Door een reductieproces worden op één na alle ketens ( die de oplossingen voorstellen ) geëlimineerd . Deze keten wordt hierna toegevoegd aan een cijferketen . Door het reproductieproces breken deze ketens weer op in twee identieke delen , die zich gaan samenvoegen met andere ketens . Dit noemen we genetische algoritmes . Deze maken het oplossen van deze moeilijke problemen mogelijk . Aan Massachusetts Institute of Technology tonen de wetenschappers Brooks en Berwick aan dat kunstmatige intelligentie een wetenschap is die verschillende toepassingen kan hebben . Ze creëren autonoom functionerende robots , die het gedrag van levende organismen vertonen . Een opmerkelijk project betreft een robot , die een zachte landing op de maan mogelijk heeft gemaakt en ons daarbovenop ook heeft getrakteerd op een blik op het maanlandschap , dit alles zonder menselijke inmenging . Diezelfde Brooks heeft ook gewerkt aan een robot die hij van een menselijk uiterlijk wil voorzien , Cog genaamd . Zijn kunstmatige hersenen bevatten neurotoxische reacties ( zoals bij niet-artificiële hersenen ) , waardoor Cog het intelligentieniveau van een klein kind evenaart . Deze robot is dan in staat om enkele essentiële automatismen aan te leren , waardoor hij een feedbacksysteem ontwikkelt . Dit feedbacksysteem tussen waarnemingen en reacties is te vergelijken met het onze . Ook aan de huid van de robot wordt gesleuteld . Deze wordt uitgerust met sensoren , waardoor Cog beschikt over een tastzin en een interne meter van temperatuur . Doelstelling van dit project is Cog te laten communiceren als een mens met de rest van de wereld . Deze interactie met de wereld is volgens Brooks van groot belang voor de creatie van intelligente artefacten . Volgens hem zit de complexiteit in de wereld , i.p.v. in de mens . Artificiële intelligentie wordt op meerdere manieren verwezenlijkt , ook bvb. in de studie van evolutionaire processen . Deze tak probeert ook aan de hand van simpele kunstmatige systemen complexe problemen , in dit geval evolutieprocessen , uit te leggen . Hiervoor gebruiken ze tweedimensionale cellulaire automaten , waarin cellen reageren op hun naburige cellen . Deze interactie tussen cellen gelijkt sterk op de interactie tussen cellen van levende organismen . Deze cellen passen zich automatisch aan aan hun omgeving . Zo'n interactie kan leiden tot tijdelijke inactiviteit en kleurveranderingen . Het gedrag en de evolutie van de cellulaire automaat is heel onvoorspelbaar . Bijgevolg krijgen wetenschappers slechts langzaam inzicht in de fundamentele evolutieprocessen . De wetenschapper S. Kaufmann toont dan weer aan dat deze nieuwe technieken niet enkel instaan voor de reproductie van levende organismen . Genetische algoritmen vormen willekeurige DNA-ketens die op hun beurt willekeurige RNA-ketens vormen . Zo kunnen er nieuwe eiwitten en moleculen opgesteld worden , die dan weer enorm veel nieuwe combinaties mogelijk maken . Deze toepassingen komen beter van pas om processen van evolutie te snappen dan computersimulaties , bestaande uit bits . De moleculen zijn reëler en vormen een onderdeel van echte levende organismen . De kunstmatige oorsprong is hier niet van belang . Op het moment van het draaien ven de documentaire werden deze moleculen in proefbuisjes bewaard , waar ze zich kunnen ontplooien tot een zelfstandig , volwaardig ecosysteem . Door de communicatie tussen verschillende gemeenschappen te bestuderen , wordt zowel de evolutie als het bestaan van co-evolutie ( bvb. symbiose tussen planten en mensen ) helder . De makers van deze documentaire proberen ons enig inzicht in deze ingewikkelde materie bij te brengen , waar ze aardig in slagen . Hiernaast proberen ze de kijker ook te overtuigen van het nut van artificiële intelligentie . Deze tak van de wetenschap staat nog wel in haar kinderschoenen , waardoor het moeilijk wordt nu al een oordeel te vellen over het nut van de studie naar artificiële intelligentie . Vele toepassingen zijn slechts uitgewerkte ideeën of prototypes met ruimte voor verbetering . De toepassing van artificiële intelligentie in computersystemen voor het oplossen van complexe problemen ( cfr. de genetische algoritmen ) lijkt mij zeer nuttig . De ontwikkeling van robotica om menselijke gebreken te compenseren of te overtreffen ( cfr. onbemande maanlanding ) door hen te voorzien van een dosis intellect waardoor ze taken uitvoeren waar geen mens in slaagt , lijkt op het eerste zicht ook zeer nuttig , maar het is onmogelijk te zeggen wat het effect hiervan op lange termijn zal zijn . Het biedt natuurlijk zeer veel mogelijkheden voor de wetenschap , aangezien dit nog voor een groot deel onontgonnen terrein is . Of het ook grote voordelen voor de mensheid meebrengt , valt nog af te wachten . Het zou niet de eerste keer zijn dat vooruitgang in wetenschap en techniek een negatieve invloed hebben op een maatschappij . Als de wetenschap erin slaagt artificiële wezens voort te brengen en deze een menselijke dosis intelligentie verschaft , zal ze dan nog in staat zijn deze artefacten te controleren . Wat is dan het nut geweest van deze intelligentie-evolutie ? Verder stel ik mij vragen bij de economische gevolgen van deze vooruitgang . Wetenschappers kunnen hun robots bvb. voorzien van een dosis logistieke intelligentie die de intelligentie van een logistiek medewerker overstijgt . Op lange termijn kan dit gevolgen hebben op de werkloosheid in alle economische sectoren . De man ( en de vrouw ) in de straat wordt dan het slachtoffer van een zekere intelligentiekloof , wat dan weer een nefaste invloed heeft op de sociale structuren van onze maatschappij . Hier hebben slechts enkelen baat bij . Daarom moeten de voordelen en de nadelen goed afgewogen worden . De vooruitgang in de wetenschap moet naar mijn mening gepaard gaan met het welzijn van elke mens . Als dit niet gegarandeerd is , lijkt artificiële intelligentie eerder gevaarlijk dan nuttig . Daarom is het misschien handig een tribunaal op te richten die deze tak van de wetenschap in het oog houdt en studies op hun nut beoordeelt . 