Kunstmatig leven Men start de film met de vraag of men een machine zou kunnen ontwikkelen die zichzelf automatisch zou kunnen kopiëren . Dan zou die machine dus uit cellen moeten bestaan die vergelijkbaar zijn met de menselijke of dierlijke cel , en die cellen zouden dan aan celdeling moeten doen . Men toont enkele modellen van namaakcellen die in mekaar kunnen klikken . Dit gebeurt echter enkel wanneer er minstens één moederkiem aanwezig is . Wanneer er vier ' cellen ' in mekaar klikken splitsen ze opnieuw op in twee maal twee cellen . Deze manier van werken is natuurlijk hard verouderd , tegenwoordig laat men deze experimenten door de computer uitvoeren . De kloof tussen echt en artificieel leven wordt steeds kleiner . Kunstmatig leven kan men definiëren als leven dat niet door de mens gemaakt is ; wetenschappers bootsen de natuur na met niet-natuurlijke middelen . Hiermee is men al eeuwen bezig . Een voorbeeld hiervan is de kunsteend , een eend die alle functies had van een gewone eend maar toch niet bestond uit natuurlijke elementen . Ze was door de wetenschap gecreëerd . John Holland is een wetenschapper die zich bezig houdt met artificieel leven . Hij liet de computer kruisingen doen en wilde een machine ontwikkelen die zichzelf reproduceerde . Von Neumann was de eerste wetenschapper die dit realiseerde . Het proces is eigenlijk heel simpel , men moet kenmerken reduceren tot reeksen cijfers in de computer . Men laat dan twee verschillende reeksen kruisen en zo bekomt men twee nieuwe reeksen . Dit proces is vergelijkbaar met de recombinatie . In de jaren '80 gebruikten wetenschappers ( zoals biologen , wiskundigen , ... ) genetische algoritmes . Naar het eerste congres over kunstmatig leven kwamen 150 wetenschappers van over de hele wereld opdagen . Iedereen was blij dat ze eindelijk gelijkgezinden vonden die hun onderzoek niet zinloos vonden en allemaal hetzelfde bestudeerden als hen . Doyne Farmer ontwikkelde een eigen filosofie over kunstmatig leven . Hij gaat er vanuit dat men leven moet laten ontstaan door te beginnen bij de basis en men de elementen moet laten interageren . Hij was van mening dat kunstmatig leven vele socio-politieke gevolgen zou kunnen hebben en dat het zelfs de wereld zou kunnen veranderen ! Er bestaan vele verschillende stromingen en gezichten van kunstmatig leven . Brooks ontwikkelt autonome robots die fictief in een raket naar de maan worden gestuurd . De eerste en enige testvlucht lukte en dat is maar goed ook want er was geen geld voor een tweede poging ! Cog is de naam van de mensachtige robot die Brooks ontwikkelde . Cog heeft de intelligentie van een kind en heeft een eigen nek , hoofd , ogen , heupen en geheugen . Dit geheugen bootst de neuroautonomie na en als hij iets ' ziet ' moet hij zijn ogen en nek leren bewegen . Wat hij nog moet leren zijn de coördinatie oog-hand , evenwicht en symmetrie . Andere lichaamsdelen zoals de oren , de huid , de armen en de handen zijn nog in ontwikkeling . Men ontwikkelt ook sensoren om de tastzin na te bootsen . Voor alle andere bestaansfuncties gebruikt men ook dergelijke sensoren . Brooks bouwde eerst mobiele robots met beperkte rekencapaciteit en ontwikkelde daarna kunstmatige insecten . Hannibal is een dergelijk kunstmatig insect met 6 poten en 17 sensoren . Wat vele mensen niet weten is dat het brein , zowel bij mensen als bij insecten , decentraal gelegen is . Intelligentie is in feite een wisselwerking met de buitenwereld en niet louter een rekenbewerking . Bij Cog zit het brein in zijn rug omdat het in feite niets uitmaakt waar het zich bevindt . Cog ' weet ' toch niet dat het brein zich eigenlijk in het hoofd bevindt . Langton is een andere wetenschapper die evolutionaire algoritmen in de computer ontwikkelde . Hij ontwikkelde lussen die zelfstandig kopieën van zichzelf maakten . De voortplanting is dus na te bootsen door de computer in een tweedimensionale , kunstmatige wereld . Op de duur zou dit wel leiden tot ' overbevolking ' . Langton ontwikkelde ook een computerprogramma dat uit puntjes bestond die steeds op zoek gingen naar de ideale temperatuur . Als men een andere ideale temperatuur ingaf , verplaatsten ze zich . Al deze processen , ontwikkeld door Langton , zijn evolutionair ! Kauffman doet momenteel onderzoek naar nieuwe technieken om van DNA-strengen RNA te ontwikkelen en daaruit eiwitten te laten ontstaan , want dit zijn de elementaire bouwstenen van het leven . Hij ontwikkelt ook nieuwe moleculen voor de geneeskunde want het leven heeft nog maar een fractie van alle verschillende moleculen gebruikt . Hij gaat dus op zoek naar die moleculen die nog niet gebruikt zijn . Volgens Kauffman moet men in het onderzoek naar kunstmatig leven modellen afleiden voor de evolutie van het leven . Dit gebeurt uiteraard op de computer , waar geen materie en geen energie in zit . Kauffman wil een nieuwe evolutie maken door nieuwe moleculen op mekaar te laten reageren . Hij is vooral geïnteresseerd in hoe gemeenschappen zich vormen . Er is maar één aarde , hoe leven mensen daarin samen ? Ik zelf vind de onderzoeken naar kunstmatig leven allemaal nogal overdreven . Wat voor doel hebben al deze onderzoeken ? Wat voor nut heeft het om een machine te kunnen ontwikkelen die zichzelf kan kopiëren ? Op een dag zal men wel eens zo'n machine ontwikkelen , maar wat zijn we ermee ? Ik denk niet dat het iets zal bijdragen tot ons persoonlijke leven . We begrijpen ons eigen bestaan al niet , hoe zullen we dan ooit kunstmatig leven gaan begrijpen ? Als men gewoon weet dat men dergelijke machines kan ontwikkelen , maar er niets mee kan doen , waarom steekt men er dan al die tijd , moeite en geld in ? Want geld , dat zal het zeker genoeg kosten . Ik wil gewoon niet weten hoeveel al die onderzoeken , robots , technologie en wetenschappers kosten . OK , onderzoek is belangrijk , maar dan zou men toch beter zijn tijd en geld steken in nuttige onderzoeken , zoals bijvoorbeeld in onderzoeken naar geneesmiddelen voor allerhande ziektes en dergelijke . Als men dan uiteindelijk volledig autonome robots zal kunnen ontwikkeld hebben , zal dan binnen enige tijd de wereld vol robots lopen ? Want dat is toch uiteindelijk waar al die wetenschappers van dromen : robots die de mens kunnen vervangen , het onderwerp waar al ontelbare films over zijn gemaakt . Het zijn wel altijd die films die eindigen met het besluit dat mensvervangende robots geen goed idee zijn . Waar zijn we dan in godsnaam mee bezig ? Het is natuurlijk wel handig om robots te ontwikkelen die allerhande lastige taken kunnen oplossen . Men zou natuurlijk robots kunnen inzetten om ons huis schoon te maken of om onze gazon te komen laten maaien . Als men nog verder denkt zou men dus eigenlijk al het werk kunnen laten doen door robots , zodat wij ze enkel nog bevelen zouden moeten geven , die uiteindelijk ook door andere , nog gesofisticeerde robots zouden kunnen gegeven worden . Deze robots zouden dan ook nog slimmere robots kunnen uitvinden die nieuwe robots uitvinden die nog slimmer zijn en zo zouden we natuurlijk eeuwig kunnen doorgaan . Dan zouden er dus op de duur geen échte mensen meer nodig zijn , alles wordt gedaan en uitgevonden door robots en het zullen die robots zijn die ons in leven zullen houden . Maar waarom zijn wij er dan nog ? Waarom zijn we robots aan het uitvinden die op de duur ons zullen vervangen ? Misschien zouden we ons beter bezighouden met het onderzoek naar de échte mens , want daar weten we immers ook nog niet alles van . En misschien kunnen we daarna , als we de échte mens helemaal begrepen hebben , ons bezighouden met het ontwikkelen van robots die deze échte mens kunnen vervangen . 