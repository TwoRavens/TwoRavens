Bespreking van de documentaire ' Artificial life ' De film die getoond werd op 14 november handelde over ' artificial life ' en zijn impact . Hier volgt de bespreking van de documentaire . Von Neumann was eigenlijk de eerste persoon die ' artificial life ' naar boven bracht als een onderwerp waar veel aandacht aan geschonken moest worden . Hij beschouwde artificial life als machines die zichzelf konden kopiëren , zoals levende cellen dat doen . Dit was immers het begin van alle leven . Als machines dit konden doen , konden ze dus ook de natuurlijke selectie en evolutie nabootsen . Zo creëerde men kunstmatig leven . Deze stelling wordt ook onderbouwd door het experiment van Penrose . Hier nemen houten blokjes elkanders vorm aan als ze met 2 verbonden worden . Ze kopieerden elkaar dus . Artificial life stelt ons ook de vraag wat juist de fundamenten van leven en intelligentie zijn . In het Sante Fe instituut in Mexico wordt de zoektocht naar artificial life en zijn gevolgen verder gezet . Hier definiëren ze artificial life als kunstmatig leven , als iets wat niet gemaakt is door de natuur , maar door de mens . Door kunstmatige ( niet-natuurlijke ) en niet-kunstmatige ( natuurlijke ) dingen te combineren , ontwikkel je een nieuw soort biologisch organisme . De zoektocht naar kunstmatig leven bestaat al heel lang . Al in de 18de eeuw maakte men een kunstmatige eend die kon eten , het eten verteren en zelfs uitwerpselen kon maken . Een van de specialisten in kunstmatig leven is John Holland . Hij specialiseert zich in artificial life op te roepen via de computer . Holland baseerde zijn idee op het idee van Von Neumann : als een machine zichzelf kan kopiëren , hebben we het begin van kunstmatig leven . Hollands methode bestaat in het invoeren van een reeks kenmerken in de computer die tot een reeks cijfers zijn gereduceerd . De reeksen van cijfers vormen dan ketens die 2 aan 2 verbonden zijn . De ketens kopiëren zich dan ( het kopieergedeelte ) , vervolgens laten ze elkaar op bepaalde punten los om uiteindelijk kruiselings met elkaar verbonden te worden ( het recombinatiegedeelte ) . Zo creëert men genetische algoritmes die met de pc kunnen oplopen tot een miljoen algoritmes per minuut . Het eerste congres over artificial life in '87 bracht zo'n 150 mensen uit verschillenden takken van de wetenschap ( biologen , chemici , ... ) bij elkaar . Het congres zorgde ervoor dat die verschillende mensen elkaar leerden kennen en dat zo het gesprek over kunstmatige intelligentie goed op gang kwam . Ook wetenschapper Doyne Farmer was aanwezig op het congres . Hij houdt zich bezig met het filosofische aspect achter artificial life . Want als er geëxperimenteerd wordt met het leven ( kunstmatig leven ) moeten we toch weten wat leven juist inhoudt . Hij zegt dat leven een spontaan , natuurlijk en automatisch verschijnsel is dat geen speciale dingen vereist . Het is een spontane reactie van basiselementen dat toevallig gebeurt . Dit proces kunstmatig nabootsen houdt in dat er gevolgen zijn volgens Farmer . We kunnen op deze manier immers de wereld veranderen . In Masachussets ( USA ) werkt wetenschapper Brooks die zich gespecialiseerd heeft in het maken van robots die ' gewoon ' kunnen reageren . Zo is er Cog , een robot gemaakt door Brooks en zijn team . Cog is een menselijke robot ( het uiterlijk van een mens ) met het intellect van een klein kind . Zijn brein bestaat uit de simulatie van neuro-anatomie van de mens . Zo kan hij bijvoorbeeld dingen zien zoals een normale mens . Hij is ook in staat om zijn nek te draaien als hij iets wil zien dat niet in zijn gezichtsveld ligt . Ook kan hij dingen aanraken door middel van de hand-oog coördinatie . Die coördinatie is mogelijk door de zintuiglijke verbeelding van symmetrie . Cog heeft alle kenmerken van een mens : hij heeft armen , benen , een hoofd , ... Ook heeft hij huid , een soort plastiek , waarin verschillende temperatuursensoren zijn ingepland waarmee hij kan voelen . Hij heeft dus ook een tastzin . Cogs hersenen liggen eigenlijk niet in zijn hoofd , maar in zijn ruggengraat waar alle bedrading van de computers in samen komen . De reden waarom er robots zoals Cog gemaakt worden is omdat Brooks en zijn team inzicht willen krijgen in het menselijk brein . Het brein van de mens is eigenlijk een wisselwerking van het brein en de omgeving , de wereld . Door middel van het creëren van een kunstmatig systeem ( een robot ) dat kan reageren op dingen ( Cog heeft bijvoorbeeld tastzin en ogen ) kunnen de onderzoekers onderzoeken hoe dat nu het geval is bij mensen . Brooks zegt zelf dat hij niet geïnteresseerd is in het nabootsen van de evolutie door middel van het maken van robots , maar dat hij enkel probeert een zo complex mogelijk wezen te bouwen zodat hij inzicht kan krijgen in het menselijke brein . Vroeger werden er al wel meer kunstmatige insecten gemaakt , zoals de spin Hannibal . De spin had in elk van zijn 6 poten 17 verschillende sensoren zitten waardoor hij alles kon voelen . Als hij bijvoorbeeld met een van zijn poten een steen raakte en hij uit balans raakte , zorgden zijn andere poten ervoor dat hij zijn evenwicht niet verloor . Bij insecten werkt het brein op juist dezelfde manier . Deze kunstmatige insecten waren echter te simpel om verbanden te leggen met het menselijke brein . Cog is dus veel meer gepast om zo'n complexe zaak te onderzoeken . Er blijkt ook een misverstand te zijn ontstaan doorheen de tijd . Zo wordt er altijd beweerd dat er bij mensen een soort van centrum van de hersenen bestaat . Dit klopt echter niet : het zijn verschillende elementen die onze hersenen vormen ; er is niet echt een centrum waarin ze gelegen zijn . Chris Langton houdt zich ook bezig met artificial life . Hij bootst het evolutieproces na door algoritmes in te voeren in de computer . Hij maakt een soort kunstmatige wereld waarin de wereld bestaat uit vierkantjes die een specifieke kleur hebben . Deze vierkantjes staan allemaal in interactie met elkaar . Na verloop van tijd kunnen ze zichzelf kopiëren door middel van een lus te maken . Wat Langton met dit proces bereikt heeft , is zeer belangrijk : levende organismen planten zich namelijk ook zo voort . Hij heeft er dus voor gezorgd dat het evolutieproces bestudeert kan worden door de computer . Onderzoeker Stuart Kauffman op zijn beurt bestudeert hoe hij bepaalde organismen kan maken door bepaalde chemicaliën te mengen . Dit bepaald soort onderzoek , toegepaste moleculaire evolutie , kan zo nieuwe soorten moleculen maken die op aarde niet bestaan of die we nog niet kennen . Er zijn waarschijnlijk zo'n 10 tot de 120ste macht verschillende soorten eiwitten waar we er maar een paar van kennen . Als er zo nieuwe moleculen worden gecreëerd door dit proces die misschien op elkaar gaan reageren , kan er zo artificial life ontstaan . Ook kunnen er door de nieuwe moleculen nieuwe ecosystemen ontstaan die elkaar dan gaan aanvullen ( symbiose ) en die hun eigen weg gaan zoeken ( co-evolutionaire symbiose ) . Door middel van dit proces te onderzoeken kunnen we ook inzicht krijgen in culturen , wereldgeschiedenis , de mens en de cultuur . Op maatschappelijk vlak kan artificial life dus heel veel betekenen . Ik vind dat het onderzoek naar artificial life zeker zeer nuttig kan zijn . Als je ziet wat een menselijke robot zoals Cog allemaal kan , dan moet je alleen maar bewondering hebben voor de wetenschap . Als het enige doel voor de ontwikkeling van zo'n robots is om inzicht te krijgen in het menselijke brein , heb ik daar absoluut geen problemen mee . Het menselijke brein is volgens mij een van de meest ingewikkelde dingen hier op aarde . Ik stel me wel vragen bij wat er gebeurt als zulke ontwikkelingen zoals robots in handen vallen van mensen die niet zo'n nobele bedoelingen hebben . Het kan immers dat bijvoorbeeld een leger zo'n robots gaat gebruiken als soldaten . Robots worden dan onfeilbare soldaten die geen pijn kennen , geen gevoelens hebben , geen ethiek kennen . Ze doen dan enkel wat ze opgelegd krijgen . Er kan dus zo enorm misbruik gemaakt worden van de wetenschap en dat mag zeker niet de bedoeling zijn . 