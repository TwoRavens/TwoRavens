KUNSTMATIG LEVEN ' Automatic mechanical self replication ' , de inleiding van de documentaire ' Artificial life ' gaat over het probleem dat de wiskundige John von Neumann ooit stelde . Hij vroeg zich af of een machine zichzelf automatisch kan kopiëren . Er zijn een aantal theorieën ontwikkeld over mogelijke oplossingen . Die ideeën hebben dan te maken met het aantal beschikbare onderdelen , celdeling , enz. De wetenschapper E.R. Penrose deed bijvoorbeeld testen die te maken hadden met horizontale beweging . Hij bootste de natuurlijke selectie en reproductie na door middel van eenheden die langs beide kanten verbonden worden . De verbonden eenheden worden in het midden gesplitst en elke nieuwe eenheid wordt weer verbonden met andere eenheden . Op deze manier reproduceren de eenheden zichzelf . Het volgende stadium van het experiment van de Amerikaan is een dit proces van celdeling nabootsen met een computer . ' Artificial Life ' is een concept dat op zoek gaat naar de fundamenten van het leven en de intelligentie . Naast vele andere wetenschappers is bijvoorbeeld ook het Santa Fe Instituut hiermee bezig . Iets wordt kunstmatig genoemd als het gemaakt is door de mens en niet door de natuur . Met experimenten willen wetenschappers biologische verschijnselen herscheppen en synthetiseren door middel van computers . Ze voegen verschillende elementen samen om via de verschillende reacties het gedrag van een biologisch proces uit te lokken . Kunstmatig leven gaat om het reproduceren van de essentie van de levenskracht van allerlei soorten mechanismen . Naar dit onderwerp wordt al eeuwen onderzoek gedaan . Zo was er bijvoorbeeld in de 18de eeuw een Franse wetenschapper die in Parijs een kunsteend ontwikkelde . Deze machine kon eten , verteren , uitwerpselen produceren en had vleugels die konden bewegen . In de jaren '60 experimenteerde de wetenschapper John Holland met de mogelijkheden van computers . Het was zijn bedoeling de computers zelf te laten zoeken naar oplossingen voor problemen . Dit concept bleek een cruciale rol te spelen in het onderzoek naar kunstmatig leven . Holland gaat ook terug op John Von Neumann die met zijn vroegere experimenten een filosofische kwestie heeft opgelost . Von Neumann toonde aan dat reproductie een cruciaal kenmerk is van leven . De eerste studies naar kunstmatig leven wilden via genetische , natuurlijke processen nieuwe mechanismen analyseren , maar stuitten vaak op moeilijkheden . Maar door kunstmatige middelen te gebruiken kon men enkele van de vroegere problemen oplossen . Bij deze methode selecteert men een aantal kenmerken van een bepaald mechanisme en zet men deze eigenschappen om in een reeks getallen . Er wordt een lijst gemaakt van alles wat relevant is voor het systeem en in cijferketens in de computer opgeslagen . De cijferketens worden op een bepaald punt gekruist om zo nieuwe ketens te vormen . De genetische algoritmen kopiëren dus eerst om dan de kopieën te kruisen . Op deze manier kan men met een computer heel snel verschillende generaties kweken . Vooral in de jaren '80 groeide de interesse in genetische algoritmen . In 1987 organiseerden enkele wetenschappers een congres over kunstmatig leven , in Los Alamos . De organisatoren vreesden voor een kleine opkomst en daarom pakten ze het congres vanaf het begin heel breed aan . Er werden mensen met uiteenlopende interesses en onderzoeksgebieden uitgenodigd uit heel de wereld . De workshop werd een succes , er waren 150 deelnemers . Ook inhoudelijk werd het congres ruim genomen . Het ging niet alleen over wetenschap , maar ook over de relatie van kunstmatig leven met dingen zoals kunst en filosofie . Een andere Amerikaan , de wetenschapper Doyne Farmer , stelt dat het leven een spontaan , natuurlijk verschijnsel is . Er zijn geen uitzonderlijke gebeurtenissen , leven is niet zomaar het gevolg van een reeks toevalligheden . Het leven heeft een vaste basis van simpele elementen die informatie opslaan . Een vraag die nu gesteld kan worden is wat kunstmatig leven betekend voor de vraag wie en wat we zijn , en wat de politieke consequenties zijn . Volgens Farmer zal het de wereld ingrijpend veranderen , meer impact hebben dan welke technologische evolutie tot nu toe . Dit zowel op filosofisch , sociaal , cultureel als politiek vlak . In Massachussets is er het onderzoekscentrum Institute of Technology . Hier is de wetenschapper R. Brooks bezig met het maken van autonome robots . Een van de toepassingen met een van zijn robots was een experiment om uit te testen hoe zacht de maanlanding met een bepaald ruimtetuig zou zijn . De ruimtereis en landing werden volledig gesimuleerd . Door een beperkt budget kon dit maar een keer geprobeerd worden , dus was men opgelucht toen na vier dagen zonder contact met de robot de landing toch lukte . De robot rolde uit het ruimtetuig en werd wakker . De benen werden opengevouwen , hij stond op en ging de omgeving verkennen . Er was een camera ingebouwd om alles te kunnen volgen , die ook nog werkte na de landing . Met een soort schep nam de robot bodemstalen die nodig zouden zijn voor verder onderzoek . Dit experiment was de eerste volledig geïntegreerde test met een autonome robot . Een ander project van Brooks is de menselijke robot Cog . De machine zou de intelligentie van een klein kind hebben . Brooks probeert ook Cog een menselijke gedaante te geven . Hij heeft hem heupen gegeven , nog geen benen , en de robot kan zijn hoofd en nek bewegen . De ogen kunnen 180° draaien , op en neer kijken en hebben dezelfde snelheid als menselijke ogen . Het brein is een externe computer die de neuronanatomie nabootst . Het doel van de onderzoekers is de lagere functies van de mens te simuleren met deze robot . Cog kan bijvoorbeeld voorwerpen volgen met zijn ogen . Er worden testjes gedaan door de nek te bewegen zodat de ogen door de robot bijgesteld moeten worden om het voorwerp goed te kunnen zien . Men is ook bezig met het maken van prototypes voor de handen van Cog die zullen bestaan uit drie vingers en een duim . De robot zal leren om zijn armen en handen te gebruiken . Het is de bedoeling de oog-hand-coördinatie op punt te stellen . Er zal een geluidsverwerkingsysteem gemaakt worden dat geluiden kan lokaliseren en herkennen , waaronder menselijke stemmen . De robot zal ook een soort huid krijgen . Hiervoor wordt met verschillende soorten materialen geëxperimenteerd . De plastic omhulsels krijgen sensoren om de tastzin te simuleren . Het komt er dus op neer dat Cog zal kunnen horen , zien , voelen en ook temperatuur zal kennen . Hij zal voelen wat er in zijn lichaam gebeurt . Brooks wil via fysieke metaforen abstracte concepten duidelijk maken . Hij werkt rond feedback , waarneming en actie . Door de samenstelling van het menselijk brein te analyseren en proberen na te bouwen wil hij meer inzicht krijgen in de werking van het brein . De wetenschapper is begonnen met het bouwen van mobiele robots die beperkte rekencapaciteit hadden . In het begin waren deze machines heel traag , terwijl de computers toch een grotere capaciteit hadden dan een insect , dat zich sneller voortbeweegt dan deze wandelende robots . In zijn volgende stap bouwde hij een soort kunstmatig insect met de naam Hannibal . Deze robot had zes poten met telkens 17 sensoren . Dit vormde een soort zenuwstelsel . Als de ondergrond niet stabiel werd bevonden door een eerste poot , werd een signaal gestuurd naar de andere poten om ze te waarschuwen . De poten hadden op deze manier ook de reflex om zich op te tillen wanneer ze op een voorwerp stuitten . Volgens Brooks bewijst dit experiment dat er geen centrale kern in de hersenen is dat alles stuurt . Het zenuwstelsel speelt hier een belangrijke rol . Maar een nog belangrijkere conclusie van Brooks is dat leven een wisselwerking is van systeem en wereld . De nadruk ligt niet op het rekenkundige , maar op de wereld . De complexiteit zit in de wereld , en niet in de mens . Het is de wereld die ons maakt tot wat we zijn . Om kunstmatig leven te ontwikkelen vindt Brooks het belangrijker om het best mogelijke systeem te bouwen . De evolutie speelt geen rol in zijn onderzoek , hij baseert zich op de mens zoals die nu is . Chris Langton is een Amerikaanse wetenschapper die onderzoek doet naar het evolutieproces . Hij werkt met evolutionaire algoritmen in een computer . In zijn cellulaire automaten stelt hij de wereld voor door vierkantjes die zich elk in een bepaalde situatie bevinden en veranderen naargelang de toestand . Hij heeft een formeel gedefinieerde kunstwereld gemaakt waarin structuren gevormd worden . De structuren kopiëren zichzelf in deze tweedimensionale wereld . Elk vierkantje is eigenlijk een soort lus met een staart aan het uiteinde . Deze staart groeit en vormt een nieuw vierkantje waaruit weer een nieuw vierkantje groeit . Als er twee aan elkaar gegroeid zijn , worden ze gesplitst om zo weer nieuwe kopies te maken . Op de duur is er overbevolking en zullen er vierkantjes sterven . Dit systeem van reproductie is heel simpel , maar toch een karakteristiek aspect van leven . Deze onderzoeken dateren van de jaren ' 80 . Nu zijn er betere instrumenten om kunstmatig leven te ontwikkelen en te analyseren . Zo is er bijvoorbeeld het zwermsimulatiesysteem . Dit systeem bestaat uit een veld met een gevlekte oranje achtergrond waarover groene puntjes zich bewegen . De tinten oranje stellen de verschillende temperaturen voor . Rood is het warmste , hoe lichter de tint , hoe lager de temperatuur . Via computersignalen weet het groene stipje wat zijn ideale temperatuur is en zoekt hiernaar . Als deze temperatuur bijvoorbeeld 170° is , kan men dit veranderen naar 17° en zal het puntje beginnen zoeken naar een koelere omgeving . Met behulp van dergelijke testjes bestudeert men het dynamisch verloop van de evolutie en experimenteren onderzoekers met evolutionaire processen . Stuart Kaufman baseert zich op de wetenschapper Stanley Miller die in de jaren '50 werkte rond de relatie tussen gassen , water en elektriciteit als bouwstenen van onder andere DNA en RNA . Hij zocht naar nieuwe technieken die te maken hadden met de willekeurigheid van het selecteren . Willekeurige strengen die gekruist worden en zo willekeurige eiwitten produceren . Deze reproductie van chemische systemen zoekt nieuwe functies van bepaalde eiwitten . De diversiteit die men bekomt zorgt voor heel wat verschillende functies die kunnen dienen in de geneeskunde , maar ook voor andere toepassingen zoals nieuwe materialen ontwikkelen , chemische systemen en machines . Om kunstmatig leven te ontwikkelen is er inzicht nodig in het dynamisch gedrag . Men analyseert het ontstaan en evolutie van leven . Dit gedrag kan men afleiden van het gedrag van moleculen op een computer of met echte moleculen , hiervoor gebruikt men dan buisjes of reactievaten , enz. Die chemische systemen die zichzelf voortplanten zijn kunstmatig leven . Ze transporteren informatie en bouwen zichzelf . Ze verwerken in tegenstelling tot computertesten materie en energie . Kunstmatig leven is een nieuw gebied in de chemie . Het complex gedrag van chemische reactiesystemen wordt onderzocht . Er worden nieuwe evoluties ontketend die dan bestudeerd worden . Dit zal het blikveld van de moderne mens verruimen , aangezien er nu maar één theorie is over het ontstaan van de wereld . Er wordt ook gekeken hoe verschillende soorten uit verschillende werelden kunnen samenleven . Dit niet alleen op vlak van natuur en wetenschap , maar ook cultureel gezien . De beschaving kan zich verder ontplooien . Samenleven of symbiose brengt met zich mee dat er een positieve wisselwerking ontstaat . Het is te vergelijken met planten . De mens leeft van de zuurstof die planten leveren , en de planten nemen de dioxide van de mens op om dit opnieuw in zuurstof om te zetten . Dit waren enkele experimenten en onderzoeksvelden van het gebied van het kunstmatig leven . Er werd gezegd dat er nuttige dingen mee gedaan kunnen worden eens het onderzoek wat verder gevorderd is . Vanzelfsprekend zal er veel positief mee gedaan kunnen worden wat medicatie betreft , maar ook in het maken van nieuwe materialen . Echt concreet waren de wetenschappers in deze documentaire niet , maar misschien zouden er milieuvriendelijkere stoffen gemaakt kunnen worden . Ze spraken van een enorme impact op de wereld die kunstmatig leven zal hebben . We kunnen ons nu nog niet voorstellen wat er allemaal mogelijk zal zijn . Maar aan elke innovatie hangt ook gevaar vast . Als het positief gebruikt kan worden , kan het ook voor negatieve doeleinden gebruikt worden . Hiermee moet de wetenschap dus oppassen . Als het echt zo'n grote invloed op de wereld zal hebben , kan dat ook verkeerd uitvallen . En is het eigenlijk echt wel zo positief ? De technologie gaat tegenwoordig zo snel vooruit dat het op de duur de mens zal voorbijstreven . De wereld zal bestaan uit robots en oude mensen . Er zullen voor vele ziekten oplossingen gevonden worden waardoor mensen langer zullen leven . Een gevolg hiervan kan overbevolking zijn , wat ook weer niet zo goed is . Alles zal ook machinaal gebeuren , handenarbeid zal zeldzaam worden . De computers herstellen en bouwen zichzelf . Maar dit alles is natuurlijk maar een hypothese over hoe het in de verre toekomst misschien zou kunnen worden . Wat de documentaire zelf betreft , die ziet er heel ouderwets uit . De kleuren waren flets en de beeldkwaliteit was niet echt goed . Dit is natuurlijk normaal , hij is in de jaren '80 gemaakt , wat toch al een tijdje geleden is . En met die snelle evolutie van tegenwoordig zien documentaires er vandaag de dag toch een pak anders uit . Wat wel opvallend was , was de muziek die de makers tussen de verschillende stukjes monteerden . Het was niet de standaard soort muziek van een wetenschappelijke documentaire . De trompetstukjes waren misschien bedoeld om de aandacht te trekken en de boel wat op te vrolijken . Het is wel spijtig dat we enkel een film uit de jaren '80 hebben gezien . Want op twintig jaar zal er al heel wat veranderd zijn en zal men al veel meer kunnen en kennen op vlak van kunstmatig leven en intelligentie . De gewone computers worden al elk jaar beter en beter . Waarschijnlijk kan men nu eender welke robot bouwen , en kan zo'n robot er als een echte mens uitzien . De beelden van de robots in de film zagen er wat futuristisch uit , maar dat is eigenlijk wat tegenstrijdig , want nu zijn we twintig jaar verder en je zou misschien niet eens zien dat een robot eigenlijk een robot is . 