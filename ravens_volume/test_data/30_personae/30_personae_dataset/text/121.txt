Artificial Life Reeds lang wil de mens de essentie van zijn bestaan namaken . Men wil zelf kunnen bepalen hoe deze complexe wereld in elkaar zit . De documentaire ' Artificial life ' begint met een filmpje van een experiment van Erland Penrose . Zoals gezegd vroeg men ( oa. de wiskundige Von Neuman ) zich al lang af of het mogelijk zou zijn een machine te ontwikkelen die zichzelf kopieert zoals een levende cel dat ook doet , zolang alle bestanddelen voor celdeling voorhanden zijn . Het experiment van Erland Penrose bestond eruit om aan modellen uit triplex energie toe te voegen en te kijken of ze in elkaar haakten . De toevoeging van energie gebeurde door middel van het horizontaal bewegen van de triplex modellen . Wanneer de triplex modellen los stonden van elkaar werd er geen ketting gevormd , indien er echter een gekoppeld paar tussen andere losstaande modellen geplaatst werd vormden ze wel een ketting . Men werkte verder op basis van dit experiment : ditmaal met een model met levenskiem , hierbij splitsten de kettingen zich steeds wanneer het vierde model zich erbij aansloot ( of in geval van het zij aan zij plaatsen : na de aansluiting van het achtste model ) . Op deze manier kon men op termijn de natuurlijke selectie en de evolutieprocessen nabootsen . Ondertussen werden de triplex modellen echter vervangen door de computer en kan men ook al processen zoals : erfelijkheid en ' survival of the fittest ' nabootsen . De volgende die in de documentaire aan bod komt is Chris Langton van het Santa Fe Institute . Hij geeft een beetje meer uitleg over de terminologie . Eerst en vooral gaat hij dieper in op wat ' kunstmatig leven ' juist is , nl. ' het herscheppen van biologische verschijnselen met niet biologische middelen zoals bijvoorbeeld : computers , robots of chemicaliën die al dan niet aan de biologische processen deelnemen ' . Daarna gaat hij verder met een historisch overzicht . Zo verwijst hij naar Jacques de Vaucanson , hij leefde in de 18 e eeuw en was de uitvinder van een kunsteend . De wetenschappelijke wereld was hiervan onder de indruk want deze eend was een ingewikkelde robot en kon eten en verteren , de vleugels bewegen en uitwerpselen produceren . Typische processen van levende organismen uitvoeren dus . De eerste doorbraak voor de wetenschapsdiscipline die het artificiële leven bestudeert kwam er in de jaren zestig met John Holland . Hij begreep dat je de computer zelf kon laten zoeken naar de principes van de evolutieleer via kruising en selectie . Gezien zelfreproductie een cruciaal kenmerk is van het leven luidde dit dan ook het ontstaan van de wetenschap die het artificiële leven bestudeert in . Begin jaren zestig kwamen er dan ook de eerste studies , via genetische selectieprocedures kon men problemen oplossen die te ingewikkeld bleken om rechtstreeks te onderzoeken ( bijv. complexiteit van het oog ) . De manier waarop men te werk gaat is als volgt : je reduceert kenmerken tot reeksen getallen . Wanneer je een lange lijst van relevante kenmerken hebt kan je er een bepaalde waarde aan toekennen . Deze cijferketens worden in de computer gestopt , men reproduceert en recombineert . Deze genetische algoritmen zijn snel en makkelijk te genereren met behulp van een computer . Toch zal het nog tot de jaren tachtig duren voor het genetisch algoritme door vele onderzoekers gebruikt zal worden . Een tweede doorbraak vindt plaats eind jaren tachtig . Na het congres in het Los Alamos National Laboratory in 1987 . Dit congres werd mede georganiseerd door Chris Langton . Hij nodigde vele collega-wetenschappers uit die uit verschillende disciplines kwamen , fysici , biologen , computerwetenschappers , ... Ook een reclamecampagne onder de naam ' Artificial life ' moest ertoe bijdragen dat ook andere wetenschappers die met iets gelijkaardigs bezig waren zich geroepen zouden voelen . Doyne Farmer , ook een van de organisatoren , blikt terug op het congres en de ideeën rond kunstmatig leven . ' Onze filosofie als organisatoren was dat het leven een spontaan en natuurlijk verschijnsel is en geen resultaat van toevallige gebeurtenissen . We wilden weten hoe we leven konden laten ontstaan vanuit de basis . Natuurlijk stelden we ons ook de vraag welke socio-politieke effecten onze onderzoeken zouden kunnen hebben en dat zijn er vele , met grote impact . ' R. Brooks van het Massachussets institute of technology gaf de discipline dan weer een andere wending . Hij zegt dat hij niet zo geïnteresseerd is in de evolutie nabootsen maar dat hij wil weten hoe je zoiets complex maar fantastisch gebouwd , de mens dus , na kan bouwen . Door deze interesse houdt hij zich natuurlijk bezig met het bouwen van robots . Zo krijg je in de documentaire een filmpje te zien dat handelt over een gesimuleerde maanlanding met een robot als passagier van een ruimteveer . Dat deze eerste volledig geïntegreerde testpoging was gelukt was een erg positief , omwille van het budget konden ze het maar een keer testen . Naast deze test houden R. Brooks en zijn team zich ook nog bezig met de ontwikkeling van Cog , een mensachtige robot . Deze robot willen ze voorzien van een visueel systeem ( zodat hij voorwerpen met zijn ogen kan volgen ) , van oog-hand coördinatie , geluidsherkenning ( met als ultieme droom dat hij menselijke stemmen zou gaan herkennen ) . Dat er bij het maken van deze robot niet over een nacht ijs wordt gegaan is duidelijk wanneer je gewaar wordt dat ook de ' huid ' van de robot voorzien zal worden van sensoren om tastzin te simuleren en dat Cog met een temperatuursensor ' vanbinnen ' kan voelen . Men plaatst dus sensoren voor allé basisfuncties bij Cog ! Voor deze wetenschappers is zit de intelligentie niet in het rekenvermogen maar in de wisselwerking tussen het systeem en de buitenwereld . Stuart Kauffman gaat dan weer verder op een deeldomein dat ook weer lichtjes anders is . Hij vertelt over een experiment van Stanley Miller die elektriciteit stuwde door een mengsel van gas en water en zo bouwstenen van levende organismen kreeg , nl. aminozuren waaruit eiwitten ontstaan . Volgens Stuart Kauffman was dit een baanbrekend experiment . Zo kan men de bouwstenen van de DNA en RNA , nucleotiden en nucleosiden genereren . Door deze bouwstenen te genereren kan je ook een erg groot aantal willekeurige DNA en RNA strengen ontwikkelen en dit kan de medische wetenschap alleen maar ten goede komen . Want als je naast het ontwikkelen van DNA en RNA strengen ook nog eens nieuwe moleculen zou kunnen genereren , met nieuwe eigenschappen kunnen deze ook toegepast worden in de farmaceutische wereld . Deze modellen ontstaan en evolueren en zouden dus niet alleen maar getest mogen worden in een computer maar ook als échte moleculen in proefbuisjes . Voor Stuart Kauffman is dit laatste in elk geval het ultieme ' Artificial life ' . Na het zien van deze documentaire werd mij een en ander duidelijk over de manieren waarop men om kan springen met ' Artificial life ' . Vooral de laatste visie , die van Stuart Kauffman , om de kennis die we kunnen genereren via een computer ook toe te passen in praktijk , in de medische wereld , vind ik een belangrijke visie . Ik denk dat het essentieel is dat verschillende takken van de exacte wetenschappen voor dit soort van onderzoeken samenwerken . Misschien kan men zo komen tot de bestrijding of althans vertraging van bepaalde ziekten met aangepaste , nieuwe medicijnen . Ik denk hierbij bijvoorbeeld aan de ziekte van Alzheimer , waarvoor voorlopig nog weinig medicatie beschikbaar is . Ook vond ik de robot Cog van R. Brooks een erg interessant gegeven . Het is bijzonder dat de mens zomaar iets kan bouwen dat niet alleen uiterlijk op de mens zal gaan lijken maar dat ook innerlijk van zo vele zelfde functies voorzien is ! De studie van het kunstmatig leven lijkt me dus erg boeiend en waardevol zolang de wetenschappers al hun kennis voor de goede zaak gebruiken . 