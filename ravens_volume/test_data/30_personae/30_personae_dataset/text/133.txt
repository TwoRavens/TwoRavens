Wat is artificiële intelligentie ? Waartoe kan het dienen ? Hoe uit het zich in verschillende takken van de wetenschap ? Op al deze vragen probeert de film een antwoord te geven . In een korte docu-film , die opent met zwart-wit beelden en verder gefilmd lijkt met een klein handcameraatje , krijgen we een blik op de eeuwenoude vraag : kunnen twee niet levende objecten , toch leven creeëren ? M.a.w. hoe moeilijk is de taak van moeder natuur ? En zijn wij in staat haar daarin te evenaren ? De film begint met een klein experiment , dat ons de wiskundige Neumann introduceert . In de jaren '50 deed deze man een aantal wonderlijke ontdekkingen , toen hij op zoek was naar een ' machine die zich zelf kon kopiëren ' : op een heel simpele wijze wordt ons aangetoond dat , wanneer men verschillende blokjes naast elkaar legt waaronder één gebonden paar , de andere blokjes ook aan het paar zullen binden . Dezelfde proef , maar dan zonder dat er blokjes verbonden zijn , levert niets op : de blokjes blijven loshangen . Het verbonden paar blijkt hier te functioneren als ' levenskiem ' , de reden dat de anderen zich aan elkaar hechten . In een andere proef , waarbij hij handmatig een aantal blokjes op elkaar laat inklikken , bewijst hij dat drie plus één niet noodzakelijk vier wordt , maar zichzelf weer opdeelt in twee plus twee ; genoeg dus om te concluderen dat modellen een natuurlijke selectie nabootsen . Om eerlijk te zijn : ik zat met open mond te kijken ! Hoe iemand zo iets ... tja .. verbazingwekkends kon verrichten , simpelweg door gebruik te maken van een aantal kleine blokjes . Mijn geloof in de wetenschap is groot , maar of objecten enige intelligentie kunnen bezitten ? Ik heb er nooit aan geloofd . Na deze intro volgt de camera een aantal mensen die , allen in hun eigen vakgebied , een project verrichten aangaande artificiële intellegentie . Artificieel leven wordt gedefinieerd als : ' leven gemaakt door de mens , door verschillende elementen samen te voegen - van chemische , organische , ... aard - en hieruit een biologisch organisme op te wekken , m.a.w. het repliceren van de essentie van levenskracht . In de jaren '60 experimenteert men met computers , die de genetische structuur van mensen kunnen herleiden tot een aantal letters en cijfers , om zo , binnen een aantal minuten , tienduizenden virtuele generaties te kweken . Dit is echter niet moeilijk voor een computer , maar wat moet men hiermee dan doen ? Doyne Farmer probeerde ons van een antwoord te voorzien : om de evolutie betreffende artificiele intelligentie in kaart te kunnen brengen , organiseerde hij een congres met workshops , waar hij tal van mensen uit verschillende vaklgebieden op uitnodigde . Voor de eerste keer in de geschiedenis zaten allerlei mensen samen , om nieuw leven te creeëren . Dit maakte natuurlijk dat iedereen zich gesteund voelde in zijn zaak . Het uitwisselen van informatie zorgt er dan ook voor dat het onderzoek een ontzettende opgang kent . Farmer zegt zelf ook vaak stil te staan bij de filosofische kant van het project : men gaat op zoek naar de oorzaak van leven . Dit veronderstelt natuurlijk dat leven niet slechts een waanzinnig toeval is . Ook aan het ' Massachussettes Institute of Technologies ' is men overtuigd dat leven een soort vatbaar gegeven moet zijn . Doctor Brooks vult er zijn dagen met het bouwen van een robot , die in staat moet zijn alle menselijke functies te beheersen en ook anatomisch een vergelijk met de mens te kunnen doorstaan . Hij moet bijvoorbeeld in staat zijn iets te voelen , of iets te zien en het te blijven volgen met zijn ogen . Cog , de mensrobot , wordt bediend door tal van computers . Eén centrale computer , die het brein bepaalt , verbindt alle functies en maakt dat de robot als imitatie van een mens kan doorgaan . De bedoeling is dat hij op een dag in staat zal zijn zich bewust te worden van de wereld rondom en zijn eigen aawezigheid erin . De volgende wetenschapper die verbluffend werk verricht en ons zijn resultaten wil tonen , is Chris Langdon . Op de computer slaagt hij erin een lus te maken , die in staat is zichzelf te kopiëren ... het begin dus van wat Neumann ook al zocht . Via een tweedimansionale wereld slaagt hij erin de karakteristieken van ' leven ' te beschrijven via wat hij te zien krijgt op zijn beeldscherm . Ook het zwerm-simulatiesysteem , waarbij virtuele ' puntjes ' in een vlak lijken te verplaatsen omdat ze er zelf over nadenken , is een voorbeeld van processen die hij in beeld brengt om de evolutie te begrijpen . Jammergenoeg ging dit een klein beetje mijn verstand te boven , denk ik , en hoewel de man zijn best deed om zijn project zo goed mogelijk uit te leggen , ben ik er niet in geslaagd hem altijd evengoed te begrijpen . De laatste die aan het woord gelaten wordt , is Stuart Kaufman . Deze maakt chemische systemen na met medische doeleinden . Via de structuren van DNA en RNA wil hij doordringen tot ( mogelijk nieuwe ) karakteristieken voor de mens , en zichzelf in staat brengen deze na te maken . Dit kan , zegt hij , dienen voor medische doeleinden maar hij sluit ook niet uit dat we er iets van kunnen leren . Tot hier toe heeft de mensheid maar één enkel voorbeeld , en dat is zichzelf . Wanneer men leven zou kunnen namaken , kan men ook eens kijken hoe een andere ' bevolking ' met hetzelfde gegeven zou omgaan , en of ze al dan niet dezelfde evolutie zouden doorlopen . De manier waarop de film dan eindigt heeft mij zeker aangesproken , want Kaufman stelt heel duidelijk dat we moeten leren leven met deze éne wereld en moest het zijn dat we van co-evolutionaire gemeenschappen iets kunnen leren , of een wederzijds nut tegenover elkaar kunnen betekenen , dan zit er duidelijk een positieve boodschap in zijn onderzoek . Zelf verwoordt hij het als volgt : ' Het tweede systeem kan gif of voedsel blijken voor het eerste systeem . Als het gif is , moeten we het verwijderen , maar als het voedsel is , kan het ons overduidelijk van nut zijn ' Persoonlijk echter betwijfel ik of hij erin zal slagen leven na te maken . Hoewel ... kwestie van de medische wetenschap een handje vooruit te helpen , lijkt het mij niet onmogelijk dat hij erin zal slagen om bijvoorbeeld organen te kweken , die dan kunnen dienen bij transplantaties . Of zelfs ledematen , die men over een aantal decennia misschien gewoon op maat kan laten maken in een proefbuis ... dat is ook leven natuurlijk , maar anders . Maar leven zoals een mens ? Ik denk niet dat dat kan . Volgens mij is er iets wat mensen tot mensen maakt , iets dat men in geen enkele exacte wetenschap kan duiden en op geen enkele manier kan verklaren . Er moet iets zijn dat maakt dat mensen onderscheid van dingen ... Maar ook ik kan moeilijk vatten wat . Ik zou het durven vergelijken met een soort van ' levensadem ' , die ieder bij de geboorte ingeblazen krijgt en wanneer hij sterft weer afgeeft . Het heeft in elk geval te maken met ' zelfbewustzijn ' . In één van de reportages wordt ons verteld hoe de robot Cog nooit zal beseffen dat zijn brein niet IN zijn hoofd zit , maar een paar meter verder op de tafel staat . Dat hij nooit zal weten dat hij slechts een computer is . Die uitspraak ging een beetje te ver voor mij , want - hoewel ik geen specialist ter zake ben natuurlijk - moet ik toch toegeven dat ik stiekem niet kan geloven in het idee dat de robot Cog ooit ' iets ' zal beseffen , laat staan dat hij ' bestaat ' . Hoewel ik het dus een knappe reportage vond , en erg genoten heb van de eerste fragmenten , moet ik eerlijk bekennen zo mijn twijfels te hebben bij ' levende ' robots en co-evolutionaire gemeenschapen ... maar het is natuurlijk aan de wetenschap te proberen het tegendeel te bewijzen . 