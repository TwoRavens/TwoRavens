Film " Artificial Intelligence " De film start met een experiment van de wiskundige Von Neumann . Hij construeert bepaalde modellen van triplex die horizontaal ten opzichte van elkaar bewegen door het toevoegen van energie . Door de bewegingen grijpen de modellen in elkaar , waarna ze samengevoegd worden tot een groter model . Op deze manier wordt natuurlijke selectie nagebootst . Men gaat in de wetenschap van de " Artificial Intelligence " op zoek naar de fundamenten van het leven . Een wetenschapper verklaart dat het leven kunstmatig is en door mensen veroorzaakt wordt , de natuur staat hier buiten ( " Life is made bij human-beings , not by nature " ) . De wetenschap heeft als doel een biologisch organisme te creëren om zo de biologische verschijnselen te kunnen verklaren . Als voorbeeld wordt de " Mechanische eend " gegeven . Wetenschapper Holland liet in de jaren '60 de computer dingen creëren . Helaas kon de machine zichzelf niet reproduceren , maar deze was wel in staat problemen oplossen . De PC reproduceerde namelijk kenmerken tot reeksen getallen die met elkaar ook weer gecombineerd konden worden tot nieuwe reeksen getallen . Wanneer twee getallenketens gekruist worden vormt de nieuw samengestelde keten een genetisch algoritme , die gemakkelijk te verwerken is voor de computer . Deze worden ook wel " crossing copies " genoemd die nieuwe generaties kweken . Dit fenomeen werd indertijd verbreid door studenten . Fysicus Farmer geeft een congres over kunstmatig leven . Hij is pionier op het gebied van de Chaostheorie . Zijn filosofie luidt dat het leven spontaan en automatisch verloopt . Er vinden geen afzonderlijke gebeurtenissen plaats . Het gaat erom simpele delen te laten reageren , waardoor het leven spontaan geleefd wordt . De complexiteit van het leven ligt in de wereld en niet in de mens . Het beste systeem is de mens zelf . Wetenschapper Langton ziet de wereld als een ruitjespapier : men kan de wereld dus zien als iets dat is onderverdeeld in hokjes &slash; ruitjes . Deze structuur van de wereld kopieert zichzelf voordurend tot dat het op een gegeven moment niet meer mogelijk is . Dit verschijnsel wordt vergeleken met de voorplanting van levende wezens . Het laat de complexiteit van reacties van levende organismen zien . Dit wordt ook wel het zwermsimulatiesysteem genoemd . Wetenschappers Miller en Kaufmann onderzoeken de bouwstenen van levende organismen . Zij trachten complexe systemen van complexe organismen te maken , dit is de wetenschap van de toegepaste nucleaire evolutie . Meneer Brooks van het Artificial Labatory creëert autonome robots . Een voorbeeld is " Hannibal " , een mechanisch wezen met zes poten en 17 sensoren in die " voetjes " . De sensoren vormen het zenuwstelsel van de robot . Brooks plaatst een camera in de robot en laat een testvlucht uitvoeren door een apparaatje waarin Hannibal zich bevindt . Deze laat hij vervolgens landen op een maanlandschap . Cog is een menselijke robot , die bestaat uit een romp en een hoofd met ogen . De armen en benen ontbreken nog , maar hij heeft wel heupen . De bedoeling is dat Cog het menselijke brein krijgt en daardoor ook als een mens kan functioneren . Het menselijke leven wordt op deze manier nagebootst . De nek reageert bijvoorbeeld op datgene dat de ogen waarnemen . Dit moet de robot wel aangeleerd worden . Het brein vertoont dus intelligentie . De armen en handen van Cog zijn nog in de maak . Deze krijgen een plastic huid waarin zich sensoren bevinden om de robot tastzin te geven . Ook reageren de sensoren op temperatuurwisselingen , net als bij een echt mens . De intelligentie bestaat eigenlijk uit een wisselwerking tussen systeem en wereld , benut door moleculen . De wetenschap van de Articificiële Intelligentie heeft behoefte aan dynamisch gedrag van organismen , cellen , moleculen en de bits op chips ( in computers ) . Deze hebben een " chemical life " , zij zorgen met andere woorden zelf voor hun leven . Bepaalde soorten organismen scheppen ook hun eigen wereld , zij zorgen zelf voor het functioneren van hun eigen ecosysteem . De wetenschappers zijn het erover eens dat de aarde een wereldbeschaving kent en zelf zorgt voor de ontplooiing ervan . Men moet eerst de moleculen begrijpen en daarna is zij in staat de maatschappij van de mensen te kunnen doorgronden . Mijn mening tegenover deze film is gematigd positief . Ik sta achter het idee dat er onderzoek gedaan moet worden naar het functioneren van het brein van de mens door middel van artificiële intelligentie . Wel vind ik het een moeilijk te begrijpen materie , men moet een technische studie gedaan hebben om het allemaal te kunnen volgen , en , belangrijker nog , om zelf ook nieuwe theorieën te bedenken en uit te voeren . Interessant vind ik het experiment met de robot Cog , van wie het brein op dezelfde manier zou moeten functioneren als de menselijke hersenen . Ook de tastzin is iets menselijks dat nu ook " beschikbaar " is voor een robot . Op deze manier kan wellicht de mens in de toekomst geholpen worden wanneer er in het brein van de mens zelf iets mis is . In plaats van dat er dan geëxperimenteerd moet worden met echte hersenen kan men allerlei dingen juist uitproberen op een nagemaakt brein . Het is goed dat er verschillende wetenschappers in de film aan het woord gelaten worden , die zich allemaal bezighouden met een andere tak van de Artificiële Intelligentie . Zo leren we de verschillende mogelijkheden van deze wetenschap kennen en kunnen we zo bepalen wie met wat bezig is en wat we belangrijk vinden . Ik ben het met de wetenschappers eens dat de mens zelf gedeeltelijk voor zijn ontplooiing zorgt . Maar men mag niet vergeten dat een mens niet alleen door zichzelf , maar ook gevormd wordt door zijn omgeving , door het milieu waarin hij opgroeit en door de mensen met wie hij of zij omgaat . Ik denk dus niet dat de mens er geheel alleen voor staat . Bovendien wordt er in de film beweerd dat men eerst de moleculen moet begrijpen alvorens de maatschappij van de mens te kunnen doorgronden . Ik ben het er niet mee eens , omdat een maatschappij veelal bestaat uit een gevoelswereld : een mens heeft gevoelens en reageert daarop . Daaruit ontstaat een maatschappij waarin ieder mens zich anders gedraagt en ik geloof daarom niet dat men eerst via moleculen ( eigenlijk alles binnen de wetenschap ) kan begrijpen hoe een samenleving in elkaar zit . Het leven verloopt spontaan , dat geloof ik ook . Het leven hangt volgens mij van toevalligheden aan elkaar en de mens heeft weinig invloed op het gebied van ouder worden enz. Er wordt nog gezegd dat de complexiteit van het leven ligt in de wereld zelf en niet in de mens , maar ik ben van mening dat de mens zelf in staat is het leven complex te maken . Het is dus naar mijn mening niet zo dat alleen de wereld om ons heen complex is , maar ook dat de mens een ingewikkeld wezen is en leven leeft op een wel of niet complexe manier , afhankelijk van de persoon zelf . Ik vind het erg jammer , dat de film verre van recent is . Het precieze jaartal van de film is mij onbekend , maar ik zie aan de techniek en de kwaliteit van de film dat deze toch wel uit de jaren '80 moet zijn . Ik denk dat men nu , twintig jaar later , al veel verder is in deze wetenschap van de Artificiële Intelligentie . De robot zal inmiddels wel armen en benen hebben , die bovendien prima functioneren . Ook is men in staat nu heel veel met de computer te kunnen doen , omdat nu eenmaal de programma's sterk verbeterd zijn . Ik vraag mij dus af en ben ook erg benieuwd hoe het met de Artificiële Intelligentie in het jaar 2006 gesteld is . 