De documentaire ' Op Zoek naar de Fundamenten van Leven en Intelligentie ' begint met het vraagstuk van Von Neumann : kan er een machine gebouwd worden die zichzelf kan reproduceren bijvoorbeeld zoals een cel dit doet . Het experiment van Penrose ( automatic mechanical self replication ) met kleine machines bestaande uit hefbomen zou aantonen dat de reproductie van deze machines door hen aan elkaar te koppelen de modellen van evolutieleer , mutatieleer en erfelijkheidsleer nabootst . In experimenten van deze aard kan tegenwoordig gebruik gemaakt worden van veel complexere machines : computers . De vraag is nu of deze artificiële modellen de grens kunnen overschrijden en evenwaardig worden aan natuurlijke reproductiesystemen . Artificieel leven wordt omschreven als leven gecreëerd door de mens . In de wetenschap wordt getracht om iets te creëren wat echt werkt als een biologisch organisme . In plaats van complexe problemen direct aan te pakken laat Holland de computer zelf op zoek gaan naar de oplossing ervan . Volgens Von Neumann gaat de mogelijkheid tot zelfreproductie van een machine in tegen de traditionele filosofie . Holland voert in de computer een lijst met kenmerken in die elk een waarde zijn toegekend , daarna wordt er een genetisch algoritme op uitgevoerd dat de kenmerken kopieert en combineert . In Los Alamos vond de allereerste conferentie op het gebied van artificiële intelligentie plaats . Bijdragen werden geleverd door fysici , biologen en computerwetenschappers , daar het hier gaat om een tak in de wetenschap die de kennis van het volledige leven wil bevatten . Volgens Doyne Farmer is leven een spontaan en natuurlijk verschijnsel en niet het resultaat van de samenkomst van een aantal waanzinnige toevalligheden . Brooks was in staat om een robot te bouwen die in staat was om een zachte maanlanding uit te voeren . Hij had ook het plan om een menselijke robot , Cog , te construeren . Brooks wilde Cog alle vaardigheden die mensen beheersen aanleren : zo leerde hij Cog dingen volgen met zijn ogen wanneer ze bewogen , en Brooks trainde ook Cog's hand - oog coördinatie . De vraag die Brooks zich stelde , en wat hij hoopte vast te stellen , is of het voldoende is om een soort intelligentie te creëren door een beperkte beschrijving van het brein toe te passen . Een succesvolle toepassing van die idee lijken de Artificial Insects , waarop het gedecentraliseerde besturingssysteem van insecten toegepast is . Misschien steunt de werking van menselijke intelligentie ook op zulk een systeem . Voor Cog zijn er sensoren gebouwd in overeenstemming met met alle bestaansfuncties . Volgens Brooks zit intelligentie eerder in de interactie met de buitenwereld dan in de rekenkracht van een brein . Er bestaan twee manieren om een complex systeem te bouwen : door de evolutie van andere complexe systemen te beschrijven of door je af te vragen hoe je een complex systeem kan bouwen . Layton probeert door evolutionaire algoritmen in te voeren in de computer de werking van evolutie na te bootsen . Evolutionaire algoritmen zijn formele systemen dat een natuurlijk iets kan nabootsen : ze kunnen zichzelf kopiëren of voortplanten . Volgens het experiment van Miller kunnen onder specifieke omstandigheden aminozuren , nucleotiden en nucleosiden gecreëerd worden . Dit experiment vormt de grondslag voor een nieuwe tak in de wetenschap : de toegepaste moleculaire evolutie . Het leven , de natuur heeft nog niet alle mogelijke moleculen gebouwd , door zelf eiwitten te creëren kunnen nieuwe moleculen gevormd worden wat inzicht zou geven in de algemene vorming van moleculen . De nieuwe moleculen op zich zouden misschien zelf nieuwe ecosystemen vormen , en een nieuwe evolutie van leven ontwikkelen . Ook hier valt inzicht aan de vorming van ecosystemen en evolutie te onttrekken , en nog meer : daar organismen samen een wereld vormen kan bestudeerd worden hoe coevolutionaire gemeenschappen ontstaan , en zelfs hoe culturen en menselijke organisaties ontstaan . De toegepaste moleculaire evolutie heeft als voordeel op computers dat in computers materie en energie ontbreekt , waar men in de toegepaste moleculaire evolutie wel degelijk kan werken met chemicaliën die zichzelf reproduceren , de bouwstenen van het natuurlijke leven . De manier waarop de documentaire in elkaar zat was representatief voor de inhoud ervan : muziek ( onder andere uit Alexander Nevsky van Prokofiev ) en langgerekte shots van gangen , naamplaatjes of bureau's moesten het gebrek aan vertelstof opvullen . Zo bleek ook de daadwerkelijke informatie die we te horen gekregen opvulsel voor experimenten die nog niet zijn uitgevoerd en opdrachten die nog niet werden gerealiseerd . Zo blijkt een redelijk eenvoudig computerprogramma in staat om een aantal natuurlijke processen te simuleren . Ofwel moet je al een ingewijde zijn om hier iets concreet aan vast te kunnen knopen , ofwel valt hier niets aan op te merken . In ieder geval kan ik hier niet op reageren , en heb ik niets bijgeleerd . Of toch niet meer dan na het bekijken van de proef van Penrose , dat hetzelfde principe vertelt : in het gedeelte over de toepassing van computers in de zoektocht naar artificieel leven wordt enkel hetzelfde principe herhaald . Vervolgens komt de uitleg over Cog , de menselijke robot : waarover Brooks ons weet te vertellen dat hij op dit ogenblik nog absoluut niets kan maar dat hij ooit wel alle bestaansfuncties van mensen zal bezitten . Het interessantste onderdeel van de documentaire bleek dat van een tak waarin al een groter aantal concrete zaken gerealiseerd werden : de toegepaste moleculaire evolutie . Het idee van het creëren van nieuwe moleculen die misschien op zich nieuwe ecosystemen zouden vormen is erg spannend , al is van de feitelijke realisatie van nieuwe moleculen in de documentaire nog geen sprake . Over het algemeen zijn de sprekers die aan bod komen in de film erg enthousiast over hun bevindingen en experimenten , en ze zijn dit ook terecht want het gaat hier over een vakgebied dat feitelijk nog steeds nauwelijks verkend is , en het is een wetenschap die meer tracht te weten over de essentie van het leven zelf . Ik kan me als leek moeilijk over de kwestie uitspreken , maar het lijkt mij dat de wetenschappers die aan het woord kwamen in de documentaire te enthousiast waren , en dat hun realisaties nog maar weinig voorstelden . Ik denk dat er in dit stadium van het onderzoek op het gebied van artificieel leven of artificiële intelligentie er nog steeds te weinig kennis voorhanden is , zeker wat betreft de werking van het menselijke brein . Ten slotte heb ik , in tegenstelling tot de meeste reacties die ik heb gehoord ( ik stelde me er eigenlijk geen vragen bij tot het horen van die reacties , en dat doe ik nog steeds niet , hoewel meer overwogen ) , absoluut geen ethische problemen met de creatie van artificiële levensvormen of intelligentievormen door de mens . Ik zie niet in waarom het moreel ' fout ' zou , of ons zou schaden in onze menselijkheid , om iets ( bijvoorbeeld een computer ) te creëren dat dezelfde emoties kan dragen als de mens . Ten slotte vertrouw ik op de wetenschappers die mij vertellen dat de exacte beschrijving van mijn gevoelens en van mijn zelfbeeld een chemische beschrijving is , en ik geen behoefte heb om onderscheid te maken tussen wezens op basis van exact welke moleculen nu juist hier de oorzaak van zijn . Uiteindelijk dan om toch maar aan de limiet van 1200 woorden te komen ( hoe kan ik mijn natuurlijke stijl bewaren als ik moet zien een minimum aantal woorden te schrijven ) stel ik me ook vragen bij de waarde van de Myers-Briggs test , vooral omdat de waarde ervan absoluut niet na te gaan is . Het lijkt me armchair philosophy . 