The Artificial Life In deze ietwat verwarrende film , althans voor diegenen onder ons die niet zo wetenschappelijk aangelegd zijn , beschrijft men onderzoeken die men gedaan heeft om het principe van natuurlijke selectie en de evolutie van de mens na te bootsen . Hiermee wil men de grens tussen het echte en het artificiële leven tot een minimum reduceren . Kunstmatig leven of ' artificial life ' , wat ook de titel van deze documentaire is , betekent zoveel als leven gemaakt door de mens , met andere woorden niet ontstaan in de natuur . Men gaat biologische verschijnselen als het ware herscheppen met niet-biologische middelen . Het onderzoek hiernaar , al lijkt het misschien uiterst modern , is reeds aan de gang sinds de 18 e eeuw . In die tijd heeft een wetenschapper , wiens naam ik jammer genoeg verschuldigd moet blijven , een kunsteend in elkaar weten knutselen , die de levensechtheid sterk benaderde . In de jaren '60 van de vorige eeuw , heeft een zekere John Holland een systeem bedacht waarbij hij computers naar oplossingen liet zoeken . Neumann had eerder al bewezen dat machines zichzelf kunnen reproduceren , door aan twee verbonden eenheden nog twee eenheden toe te voegen , zodat het geheel zich in twee splitste . Deze zelfreproductie is een zeer belangrijk element van ' artificial life ' . In praktijk reduceert men een lijst van relevante elementen tot getallen in computers . Men verkrijgt zo twee ketens getallen die zich splitsen . Elk deel van de ene keten gaat zich nu verbinden met de andere zodat men twee nieuw samengestelde strengen verkrijgt . Naar analogie met dit proces kan men ook een aantal eigenschappen selecteren , deze herleiden tot cijfers die een keten vormen , die op hun beurt zich weer kruisen en zo kan men verschillende generaties kweken . In de jaren '80 van diezelfde eeuw gaat men gebruik beginnen maken met genetische algoritmen . Sinds het congres in Los Angeles dat handelde over kunstmatig leven en alle wetenschappers die zich al geruime tijd over dit onderwerp het hoofd braken bijeenbracht , zijn de technieken steeds verder ontwikkeld . Dayne Farmer beschrijft het begrip ' leven ' als een spontaan gebeuren , waar geen speciale gebeurtenissen voor nodig zijn . Hij stelt zich de vraag hoe men nu leven kan gaan creëren met simpele elementen die op elkaar reageren . Bovendien beweert hij dat de wetenschap hierover grote socio-politieke gevolgen zou kunnen hebben , het zou de wereld nog ingrijpender kunnen veranderen dan bijvoorbeeld de boekdrukkunst of de Industriële Revolutie al deden . In het Institute of Technology in Massachusets in de Verenigde Staten maakt een zekere Mr. Brooks autonome robots die zich als echte wezens gedragen . Eén van deze robots werd als ' proefpersoon ' in een maanlander gestoken tijdens de eerste geïntegreerde testvlucht . Eenmaal op de maan geland , wil het beestje er zo snel mogelijk uit en ontvouwd zijn benen . Een ander voorbeeld van het werk van Brooks is Cog , een echte menselijke robot die de intelligentie van een klein kind zou hebben . Men heeft hem een zo menselijk mogelijke gedaante gegeven , daar zijn onder andere zijn ogen een voorbeeld van . In de robot zijn vele camera's en sensors ingebouwd die verbonden zijn met het ' brein ' , zodat hij zoveel mogelijk menselijke functies kan simuleren . Zijn ' vader ' houdt zich bezig met onder andere het leren bewegen en coördineren van zijn armen en zijn zintuiglijke verbeelding van symmetrie , die er voor zorgt dat hij zijn handen naar voren bijeen kan brengen . Zijn waarnemingen moeten kunnen leiden tot acties . Aan de hand van deze robots willen wetenschappers inzicht krijgen in het menselijk brein en het verband met hoe mensen handelen . Maar hoe is men hier eigenlijk ooit met begonnen ? Wel , oorspronkelijk maakte men eenvoudige mobiele robots . Deze techniek is verder geëvolueerd en dan is men begonnen aan het echte werk : alsof er nog niet genoeg echte zijn is men nu ook artificiële insecten gaan produceren . Deze bezaten onder andere een sensor onder hun voeten die er voor zorgde dat de beestjes pas verder stapten als alle voeten op de grond stonden , zodat het niet onherroepelijk met zijn mooie kunstgezichtje tegen de vlakte zou gaan . Het zenuwstelsel van deze wezens is decentraal georganiseerd , net zoals bij de mens . Een ander belangrijk aspect van deze robots is dat ze geluiden kunnen herkennen en lokaliseren . Bovendien zijn hun lichamen bedekt met verschillende materialen , waardoor ook hun tastzin enigszins ontwikkeld wordt . Zo bevatten ze bijvoorbeeld temperatuursensors . De intelligentie van deze creaturen zit in de interactie met de echte wereld en niet in hun rekenvermogen . Ze bezitten een systeem dat reageert op de wereld . Zo bouwt men dus een zo goed mogelijk kunstmatig levend systeem uit . Een andere wetenschapper die in de documentaire aan bod komt is Chris Langton . Deze houdt zich niet bezig met het ontwerpen van levensechte robots , maar is eerder geïnteresseerd in de studie van de evolutietheorie . Op zijn computer ziet hij hoe structuren een kopie van zichzelf kunnen maken . Hij begint met een lus die zich vervolgens verder gaat reproduceren . Zo ontstaan er twee , drie , vier , .. lussen tot ze uiteindelijk allemaal bezwijken door overbevolking . Dit noemt men het zwerm-simulatiesysteem . Dokter Stanley Miller houdt zich op zijn beurt bezig met wat hij noemt de Toegepaste Molecule evolutie . Hij wil met nieuwe technieken DNA-strengen maken die zich omzetten in RNA-strengen , die op hun beurt eiwitten worden en vervolgens eindigen als moleculen . Zijn opzet is dus het creëren van nieuwe moleculen . Tot hier toe is nog altijd maar een fractie van alle moleculen ontdekt en onze dokter wil bij deze dus meteen moleculen gaan maken die nooit bestaan hebben . Door moleculen die zichzelf voortplanten en giftige afbreken uit te vinden , wil men een nieuwe evolutie ontketenen . Persoonlijk heb ik daar eigenlijk niets aan toe te voegen . Eerst en vooral moet ik eerlijk bekennen dat ik zo goed als niets uit de hele documentaire begrepen heb , wat waarschijnlijk wel gebleken zal zijn uit het hoge nonsens-gehalte van het vorige gedeelte . Of het aan de makers van de film ligt of aan het feit dat mijn brein op wetenschappelijk vlak waarschijnlijk nog niet het niveau behaalt van dat van één van Brooks ' robots laat mij eerlijk gezegd koud , net als het onderwerp zelf . Aangezien deze tekst echter minstens 1200 woorden moet bevatten en ik nu aan welgeteld 1002 woorden zit , zal ik toch nog even het onderste uit mijn kan halen om dit experiment toch nog tot een goed einde te kunnen brengen . Laten we eens een kritische blik werpen op het voorafgaande . Ik ben dan misschien vrij onwetend ( om het op verbloemde wijze uit te drukken ) wat betreft de laatste nieuwe technologieën en wetenschappen , maar toch stel ik me als rasechte wereldverbeteraar enkele fundamentele vragen ; Zou het bijvoorbeeld niet veel nuttiger zijn alle tijd en energie die deze uitvindingen opslorpen , te steken in zaken die van groter belang zijn voor het welzijn van de wereldbevolking ? Ik denk maar aan de grote hongersnood die in dit post-moderne tijdperk nog steeds grote delen van onze aardbol treft . Zou men zo geen artificiële graangewassen kunnen uitvinden , in plaats van artificieel leven ? Daar zou iemand misschien nog de positieve gevolgen van kunnen ondervinden . Ik wil in geen geval overkomen als conservatief en tegen de wetenschappelijke wereld gericht . Progressie is juist hoogst noodzakelijk in een maatschappij , anders blijft ze stilstaan en stilstand is achteruitgang . Toch denk ik dat men in dit geval te ver wil gaan . Men geneest er geen mensen mee , men lost er geen oorlogen mee op , kortom : niemand is gebaat bij dit soort wetenschappen . 