Paper : Artificiële Intelligentie De documentaire begon met de zin : " Automatic and chemical self replication " . Men begint met een probleemstelling van de wiskunde Von Neumann : " Kan er een machine gebouwd worden die zichzelf kan kopiëren ? " Om deze stelling te kunnen bewijzen , worden er experimenten getoond van Erlan R. Errose . Men laat een voorbeeld zien dat er twee eenheden verbonden worden . Wanneer men een derde eraan vasthecht , zie je dat die eenheid geaccepteerd wordt door de andere twee eenheden , maar wanneer men probeert een vierde eraan vast te hangen , valt het geheel uit elkaar in twee evenredige delen . Dit moet de reproductie van een complexe machine voorstellen . Het is de bedoeling om natuurlijke selectie en evolutie proberen na te bootsen . De wetenschap is blijkbaar al zo ver dat " the survival of the fittest " kan worden nagemaakt . Het ultieme doel is om op zoek te gaan naar de fundamenten van leven en intelligentie . Het volgende dat we te zien krijgen is het Santa Fe Institute . Chris Langton geeft ons de definitie van " artificial life " = leven gemaakt door de mens . Het herscheppen van biologische verschijnselen met niet-biologische middelen . Door verschillende elementen samen te brengen , bekomt men een biologisch verschijnsel . Dit gebeurt al 100 jaar . De wetenschappers zijn geïmponeerd door een machine dat niet bestaat uit organisch materiaal zeggen ze . Vervolgens zien we een man , John , die zegt dat ze in de jaren '60 een computer probeerde te maken die zelf op zoek gaat naar problemen . Hij wilt zo een oude filosofische theorie weerleggen die zegt dat een machine zichzelf niet kan reproduceren . John heeft bewijzen dat dit wel mogelijk is . Via genetische en natuurlijke selectie kan men nieuwe dingen ontdekken en met kunstmatige simulatiemiddelen zou men problemen kunnen oplossen . Hij vertelt ons dat je dit doet door te beginnen met een lijst op te stellen met kenmerken die relevant zijn . Het uiteindelijke resultaat dat je moet bekomen is reproductie ( = kopiëren ) en recombinatie ( = kopies kruisen ) en deze twee samen moeten het genetisch algoritme vormen . De hele discussie en vooruitgang van het onderwerp ' artificiële intelligentie ' is ontstaan in Los Alamos , 1987 . Men ging via ' advertising ' wetenschappers proberen samen te brengen op een congres over kunstmatig leven . Het heeft veel succes gehad , want er zijn 150 mensen op afgekomen . Het congres ging uiteindelijk over meer dan wetenschap alleen . In Santa Fe , New Mexico , krijgen we de medeverantwoordelijke te zien voor de " artificial lifeconferentie " = Doyne Farnes , fysicus . Hij zegt dat leven een natuurlijk autonomisch verschijnsel is en geen toevalligheid . Hij houdt zich bezig met leven te maken door simpele elementen te doen ontstaan vanuit een basis . Verder vertelt hij ook nog dat dit alles sociopolitieke gevolgen met zich meebrengt en dat die een enorme impact op de wereld hebben . R. Brooks van The Institute of Technology in Massachusets houdt zich bezig met het maken van autonome robots die zich als wezens in de wereld kunnen gedragen . Het voorbeeld dat hij laat zien is een maanlanding met een robot . Wanneer het ruimtetuig landt , ontwaakt de robot en gaat op onderzoek uit . Via sensoren aan de robot kunnen ze hier op aarde alles volgen en we zien dat het werkt ! Vervolgens laat hij " Cog " zien . Dit is een mensachtige robot met heupen , nek en hoofd die kunnen bewegen ( 120 graden in 80 miliseconden ) . Het brein van de robot moet dingen leren zonder dat die bepaalde ' activiteiten ' geprogrammeerd zijn . Dus als ze armen aan de robot zouden hangen , dan zou de robot eerst niet weten hoe deze te bewegen , want hij heeft geen coördinaten gekregen voor deze bewegingen , maar hij zal dat gewoon moeten leren . Er zijn wel veel verwerkingselementen in zijn brein geïmplementeerd zodat die zou ' leren ' . De bedoeling van dit alles is om te weten te komen hoe het brein van de mens in elkaar zit , hoe het werkt en dus hoe intelligentie kan ontstaan . Voor dat ze met robots begonnen zijn , zijn ze eerst kunstmatige insekten beginnen te bouwen , want echte insekten vliegen 1 meter per seconde . Zowel bij insekten als bij mensen zou het zenuwstelsel decentraal georganiseerd zijn . Ondertussen is men ook al bezig met het prototype van een hand , geluidsverwerking en prototype van de huid voor Cog . Dit laatste wordt uitgezocht aan de hand van experimenten van verschillende soorten plastic . De huid zou ook uitgerust worden met allerlei sensoren , zodat de robot een tastzin zou hebben en dingen zou kunne zien en voelen . Dus m.a.w. sensoren voor alle bestaanssensoren . De complexiteit zit in de wereld , niet in de mens , dus moet men alles zo maken dat die complexiteit vergemakkelijkt en zo zou men de mens beter kunnen begrijpen . Men moet dus een complex kunstmatig leven bouwen dat zo goed wordt als de mens zelf . Langton legt ons uit dat het vroegste werk van kunstmatig leven het evolutieproces is . Evolutionaire algoritmen in de computer invoeren . Zo onstaan er structuren die kopieën maken van zichzelf en wanneer er teveel onstaan , sterven ze door overbevolking . De complexiteit van de interactie tussen de algoritmen bestaat uit het dynamische verloop van de evolutie te bestuderen via experimenten . Het laatste wat we te zien krijgen is de arts , Stuart Kaufmann . Hij wil een aantal willekeurige DNA-strengen maken door transcriptie . Hij wil nieuwe moleculen maken , gigantisch veel moleculen die nog nooit bestaan hebben . Het verband met ' Artificial Life ' hier is inzicht in het dynamische gedrag van informatiesystemen . Zoals bits op chips in de computer en wat als men dit met moleculen zou doen ? De moleculen gaan elkaar manipuleren in buisjes , maar naast de informatie , zouden ze op elkaar bouwen . Zo kan men het gedrag van complexe netwerken bestuderen en een totaal nieuwe evolutie ontketenen . Daarnaast worden er zo ook nieuwe principes ontdekt voor biologie , evolutie , cultuur enz ... Mijn mening over ' Artificial Life ' is gematigd . Ik vind het goed dat men bezig is om uit te pluizen hoe de mens in elkaar zit en dat men misschien op lange termijn de mens zou kunnen namaken . Het zou handig zijn om robots klussen te laten opknappen die de mens niet in staat is om te doen of moeilijk in staat is om te doen . Alle onderzoeken die met de ruimte te maken hebben , vind ik alleen maar een positief punt naar onze maatschappij toe . Iedereen houdt zich wel eens bezig met zich af te vragen hoe en waarom wij hier zijn , wat er nog buiten onze melkweg is en of er nog ander leven zou zijn in de ruimte . Alle wetenschappelijke onderzoeken die nodig zijn om antwoorden op onze vragen te kunnen geven , vind ik dan ook positief . Langs de andere kant , zou het kunstmatige ook kunnen leiden , en daar is men de dag van vandaag eigenlijk al mee bezig , naar het klonen van de mens , het scheppen van leven waarbij je bepaalde dingen zou kunnen bepalen enz .. Daar heb ik eerder een afwachtende houding tegenover . Het zou goed zijn om bepaalde afwijkingen en ziektes te kunnen vermijden bij de schepping van nieuw leven , maar ik vrees voor het misbruik van al deze technologische vernieuwende middelen . Zowiezo zijn er altijd mensen die de wetenschap gaan misbruiken voor eigen profijt of zelfs erger ... Zolang het gaat over het zoeken naar oplossingen voor de mensheid , ben ik zeker niet tegen kunstmatig leven . Ik vind het eigenlijk heel moeilijk om hierover een duidelijke mening te hebben , want gaat dit alles eigenlijk niet in tegen onze natuur ? Langs de andere kant kun je het ook bekijken dat het misschien onze natuur is om deze dingen uit te vinden en alles te exploreren , zodat we misschien in staat zijn alles te kunnen verklaren en redden , zoals onze aarde en zelfs de mensheid in het algemeen . 