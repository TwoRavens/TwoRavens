Artificiële intelligentie De documentaire vangt vanaf het eerste moment de aandacht van de kijker . Men toont hoe bepaalde replica's het proces van natuurlijke selectie nabootsen . Althans , zo zegt men . Ik beken dat mijn wetenschappelijk inzicht niet ver genoeg reikt om in de ietwat schattige speelgoedachtige figuurtjes een biologisch microproces te kunnen ontwaren . Toch kan men vanuit deze simulaties heel wat afleiden over hoe bepaalde moleculen verbonden worden . Vandaag de dag kan men nog heel wat meer afleiden . De organische modellen zijn nu vervangen door computermodellen . De grens tussen de werkelijkheid en het artificiële wordt steeds vager . We maken een sprong in de tijd en de camera belandt bij het Santa-Fe instituut , waar computer wetenschapper Chris Langton ons - hobbelend , de arme man was uit een boom gevallen bij het bouwen van een hutje - op het sleeptouw neemt . Langton tracht het begrip ' artificieel ' voor ons uit te leggen . Het betekent ' gemaakt door de mens ' , het nabootsen van biologische verschijnselen met niet-biologische middelen . Ook al klinkt de term ' artificiële intelligentie ' ons postmodern in de oren , dit verschijnsel - teken van onze hyperwetenschappelijke samenleving ? - is lang niet zo nieuw als wij ons voorstellen . Al in de achttiende eeuw waren wetenschappers in de ban van het thema . Eén van hen ontwierp zelfs een kunsteend . We zien het beeld van de nepwatervogel die lustig klappert met zijn vleugels , met een gezonde eetlust voedsel naar binnen speelt en die even later zowaar datzelfde voedsel onder een andere vorm weer in contact brengt met de buitenwereld . Zelfs driehonderd jaar geleden probeerde de wetenschapper dus al om meer inzicht te krijgen in de werking van biologische processen door modellen na te bouwen . Een belangrijke stap in het onderzoek werd gezet door John Neumann . Deze toonde aan dat het mogelijk was dat een machine zichzelf kan reproduceren . Dit kondigde het werkelijke begin aan van het kunstmatige leven , waarbij zelfproductie een essentiële rol speelt . Vervolgens zien we een computerscherm met allerlei cijfers en kleurtjes . Een wetenschapper legt uit dat het zijn doel is om dingen te ontdekken die moeilijk rechtstreeks zijn aan te pakken . Hoe pakt hij het dan wel aan ? Wel , hij gaat problemen en eigenschappen reduceren tot cijfers . De computer hoeft daarna nog slechts twee eenvoudige bewerkingen uit te voeren : hij gaat de gegevens kopiëren tot ketens en de gevormde ketens kruisen . Dit lijkt me een essentiële uitvinding . Mijn verbazing scheert dan ook hoge toppen als ik hoor dat men pas in de jaren tachtig interesse begon te tonen in het genetisch algoritme - zoals men voorgaande bewerking noemt . Chris Langton - de man met het gebroken been - heeft geprobeerd het enthousiasme voor het artificiële leven aan te wakkeren . Hij organiseerde een congres . Honderd vijftig mensen vanuit de hele wereld gingen in op zijn uitnodiging . Sinds dat congres is de benaming ' Artificial life ' pas echt populair . Voordien hielden wetenschappers zich al wel bezig met het onderwerp , maar ze beschouwden zichzelf een beetje als idioten , niet begrepen zielen die zich met een hoger doel wilden bezighouden . Het is wel duidelijk hoe groot hun opluchting was toen Langton aantoonde dat ze niet alleen waren in hun onderzoek en dat er - hoera hoera - voortaan ook een naam voor bestond . De muziek van de documentaire verandert in een Mexicaans sfeerdeuntje , en we zien Doyne Farmer in beeld verschijnen , begeleid door zijn dartele hond . De fysicus wordt niet voor niets vergezeld door dit vrolijke dier . Hij zal immers praten over het leven als spontaan natuurverschijnsel ( hoe dit beter illustreren dan door een spontaan levenslustig natuurverschijnsel naast je te hebben ) . Het element ' spontaan ' is voor de gewone mens niet meer dan een logisch deeltje van het leven , voor de wetenschapper doet het echter een essentiële vraag rijzen : Hoe kan je leven doen ontstaan ? Het is niet evident om een vanzelf optredend fenomeen te laten optreden onder stimulans van iets anders . En mocht hij hierin slagen , zal de wetenschapper er rekening mee moeten houden dat er belangrijke sociologische en politieke zullen optreden . Van Mexico gaan we naar Massachussetts . We maken kennis met Mr. Brooks . Brooks bouwt robots , die zo autonoom mogelijk zijn . Deze robotten worden vaak geïntegreerd in grotere gehelen . Zo werd er bijvoorbeeld een experiment uitgevoerd waarbij een robot was geïntegreerd in een ruimtetuig . De wetenschappers simuleerden een reis naar de maan . Het experiment werd een succes - tot grote opluchting van de oprichters , want geld voor een tweede poging was er niet . De robot oefende zijn functies feilloos uit , ondanks het feit dat hij enkele dagen opgesloten had gezeten . Een andere creatie van Brooks is de robot Coq . Deze robot heeft het intelligentiepeil van een klein kind en hij is zo menselijk mogelijk gebouwd . Hij heeft onder andere heupen , ogen , een nek en er wordt gewerkt aan een huid . Die zou van plastic zijn voor het gezicht en men experimenteert nog met verschillende materialen voor het lichaam . Belangrijk voor de huid is dat deze een tastzin moet hebben . Coq heeft ook een brein . Dit bevat elementen die stukjes neuro-anatomie nabootsen . Het stelt de robot in staat om een coördinatie te hebben tussen oog en nek ( hij ziet een voorwerp dat zich beweegt , en draait zijn nek om het in zicht te houden ) en tussen oog en arm ( hij ziet een voorwerp en gaat het aanraken ) . Door Coq allerlei dingen te laten doen en te laten ondergaan , kijkt Brooks hoe het menselijke brein werkt . De robot maakt het mogelijk om hypothesen uit te testen . Maar Coq is niet de eerste creatie van Brooks . Hij begon met het ontwerpen van ' artificial insects ' , bijvoorbeeld de reuzenspin Hannah . Elke poot van de spin heeft zeventien sensoren die het haar mogelijk maken om reflexen op te bouwen . Hij bouwde de insecten met een gedecentraliseerd zenuwstelsel zoals het ook in de werkelijkheid is . Het vernieuwende van Brooks is dat hij beweert dat ook mensen een gedecentraliseerd zenuwstelsel bezitten . Volgens hem is de ' centrale ' een mythe . Een andere hypothese van Brooks is dat intelligentie in de interactie tussen een systeem en de buitenwereld zou zitten . Complexiteit is een component van de buitenwereld en niet van de mens . Aan de hand van deze hypothesen probeert Brooks om het best mogelijke systeem te bouwen . Hierin is hij meer geïnteresseerd dan in de evolutie van de artificiële intelligentie op zich . Chris Langton daarentegen vindt die evolutie wel interessant . Met de computer gaat hij de voortplanting van levende organismen in een tweedimensionale wereld nabootsen . Hij maakt hiervoor gebruik van cellulaire automaten , structuren die zichzelf kopiëren . Dit systeem , dat het mogelijk maakt om de evolutietheorie te bestuderen , wordt het zwermsimulatiesysteem genoemd . In de jaren vijftig voerde Stanley Miller enkele belangrijke wetenschappelijke proeven uit . Dit inspireerde een ander wetenschapper , Mr. Kaufman . Hij wil miljoenen willekeurige eiwitten produceren , een soort toegepaste moleculaire evolutie . Deze moleculen zal hij maken in een reageerbuis , volgens hem mist een computerversie materie en energie . Kaufman vertrekt vanuit de constatering dat slechts een fractie van alle eiwitten benut worden . Hij vraagt zich af of die andere proteïnen ook geen nuttige eigenschappen zouden kunnen hebben . Kaufman zegt dat de mensen behoefte hebben aan inzicht in het gedrag van organismen en groepen moleculen . Het wezenlijke mysterie van het leven schuilt in de symbiose tussen organismen . Kaufman constateert dat de wereldbevolking steeds groeit . Deze groei brengt nieuwe socio-politieke situaties met zich mee , en hiervoor wil hij een oplossing zoeken en bieden . Het einde van de documentaire konden we jammer genoeg niet meer bekijken , maar natuurlijk blijft er wel al een beeld hangen van de artificiële intelligentie . Ik moet bekennen dat dat beeld mij niet volledig bevalt . Het leven heeft tot nu toe altijd iets mysterieus gehad , wat aanleiding gaf tot vele mythen en verhalen . Het zou jammer zijn als dit mysterie verloren ging omdat wetenschappers voor alles een verklaring hebben gevonden . Natuurlijk hebben we nood aan een aantal feiten die ons houvast kunnen binden , maar zou het geen zonde zijn als de wetenschap ook het laatste greintje poëzie in de wereld deed verdwijnen ? 