Artificiële buren ? Robotten , u hebt er vast al wel eens over gehoord . Maar hebt u ooit al eens nagedacht over het feit dat er binnen x-aantal jaar een tijdperk kan aanbreken waar onze buren niet langer menselijk zijn , maar computergestuurd met artificiële intelligentie ? Panikeren is wellicht nog veel te vroeg , maar de vooruitgang in de technologie is in ieder geval niet tegen te houden . Wat zou u ervan denken als niet alleen mensen zich kunnen voortplanten , maar dat ook machines zichzelf kunnen dupliceren ? In gedachten is het mogelijk . In de realiteit stuit men echter nog dikwijls op verschillende problemen . Toch blijft men steeds verder zoeken en experimenteren . Zoals het bij de mens allemaal bij een levende cel begint , zo moet er ook iets dergelijks voor machines bestaan . Men heeft daarom gezocht naar een kleine eenheid waaruit men verder kon bouwen . Een voorbeel van dergelijke kleine eenheid is een triplex model bestaande uit vier beweegbare haken . Wanneer men een aantal van deze modellen afzonderlijk door beweging in elkaar probeert te passen , lukt dit niet . Als men echter twee modellen in elkaar past en ze opnieuw laat bewegen , haakt de rest zich ook vast . De twee in elkaar gestoken modellen stimuleren door hun beweging de anderen waardoor we een keten van verschillende modellen aan elkaar krijgen . Dezelfde proef gaat men opnieuw uitvoeren met anders gevormde modellen van triplex . Maar om een stap verder te gaan gaat men de triplex echter vervangen door een computer die de survival of the fittest of andere complexere modellen kan reproduceren . Maar om niet te snel te gaan keren we even terug naar de Artificiële Intelligentie of kortweg AI . Bij AI gaat het erom dat men een artefact probeert te creëren dat intelligent gedrag vertoont zoals de mens . Maar artificieel leven is niet iets dat door de natuur gemaakt wordt , maar wel door de mens . De mens is degene die gaat ingrijpen in de natuur . Hij gaat biologische processen proberen te herscheppen . Daar stopt het echter niet . Men gaat zich ook bezig houden met niet-biologische processen zoals computers en robots . Het onderzoek naar Artifcieel Leven is al lang gaande . De man die in deze onwtikkeling een cruciale rol heeft gespeeld is John Holland . De essentie bestaat erin om kenmerken te reduceren tot een reeks getallen . In die reeks getallen gaat men ergens knippen waardoor men 2 stringen krijgt . Als men dan nog een andere reeks getallen ergens doorknipt , blijven er weer twee stringen over en heb je in totaal vier stringen om mee verder te werken . Men kan deze dan onderling crossen en plakken met als resultaat dat men twee nieuwe reeksen getallen overhoudt . Het is het genetisch algoritme van de computer en het is een gelijkaardig proces zoals we bij de mens terugvinden . AL heeft met de jaren vele stromingen en vele gezichten gekend . Eén daarvan is Rodney Brooks , een man die zich bezig houdt met het maken van autonome robots . Zo is hij ering geslaagd om een robot een gesimuleerde landing op de maan te laten maken . De robot zit bij de landing nog in een box verscholen , maar eens deze box zich op het maanoppervlak bevindt , springt deze open waardoor de robot eruit kan wandelen . In de robot zelf was een camera bevestigt om ' op aarde ' alles mee te kunnen volgen . De robot maakte ook gebruik van infrarood stralen om na zijn maanwandeling de maanlander te kunnen terugvinden . Een andere robot op menselijke grootte is Greg . Hij heeft werkelijk ongeveer de grootte van een mens en is ook gemaakt om zoveel mogelijk op een mens te gelijken . Van zodra hij armen heeft , wil men hem leren iets vast te nemen zodat het verband tussen oog en hand duidelijk wordt aan de robot en dat hij meer kan dan alleen maar bewegen . Er wordt afzonderlijk aan verschillende elementen van Gregs lichaam gewerkt . Zo hebben we het al gehad over het verband tussen hand en oog , maar ook geluidsherkenning is één van die elementen . Greg moet aan de hand van verschillende geluiden weten waar ze vandaan komen en welke reactie hij hierop moet vertonen . Een stapje verder gaat het met Gregs huid . Men probeert aan de hand van experimenten met verschillende stoffen en zo goed mogelijk ' voelende ' huid te bekomen . Eén van die stoffen was plastic . Men plaatste er overal sensoren op zodat er constant gevoeld werd wat er zowel van buiten als van binnen aan de hand was . Bij dergelijk experiment rijzen echter nogal wat vragen op . Is het een poging om erachter te komen hoe het menselijk brein in elkaar zit ? Het antwoord van de wetenschappers is ontkennend . Zij zeggen dat het veeleer een poging is om de dingen proberen te begrijpen . Toch is het maken van dergelijk op de mens gelijkende robot geen makkie te noemen . Integendeel , het is een exeperiment dat heel complex is en veel geduld en verstand vraagt . Over die complexiteit wordt wel eens gezegd dat die niet in de mens zit , maar in de wereld . Daarom moet men een systeem ontwerpen dat de wereld dooheeft en dan pas de mens . Als dat lukt , zou alles veel gemakkelijker zijn . Langton is degene die het proces van de evolutie probeert te begrijpen . Volgens hem is de wereld een groot vlak bestaande uit kleine vierkantjes die elk een toestand uitdrukken . De bedoeling is dat je alles gaat classiferen zodat je een aantal regels kan opstellen . Door die regels kan je dan weer een structuur maken , een structuur die dan een exacte kopie van zichzelf gaat maken . Dit alles geeft het vermogen weer van levende organismen om zich te reproduceren . Langtons experiment wordt ook wel de zwermsimulatie genoemd . Je hebt een veld voor je met groene punten die op zoek gaan naar de ideale temperatuur . De achtergrond is rood en zwart . Rood staat dan voor heel warm en zwart voor heel koud . Daartussen zullen de groene punten zich dan bewegen om uiteindelijk bij de ideale temperatuur te komen . Dit experiment is een algemene studie in het bestuderen van het dynamische verloop in de evolutie . Al de besproken exeperimenten vinden waarschijnlijk hun oorsprong bij Stanley Miller . Deze was reeds vroeg bezig met experimenteren met water en gas en uiteindelijk slaagde hij erin eiwitten en aminozuren te maken . Maar wat als men de technieken gaat vernieuwen en uitbreiden ? Het is in ieder geval de moeite waard alle eiwitten en aminozuren proberen te vinden , maar het zal wel zijn tijd kosten . Er bestaan immers 20 tot de honderdtwintigste aminozuren . En wat is dan het verband met Artificieel Leven ? Als men het gedrag van cellen en organismen kent , kan men een simulatie van op de computer terug brengen op de mens . Men kan er dan mee experimenteren en verschillende verzamelingen moleculen verzamelen waarmee men dan andere processen kan maken zoals bv. energiewerken . En nadien kan men het dan allemaal weer gaan toepassen op Artificieel Leven . Het creëren van een artefact dat intelligent gedrag vertoont lijkt dus wel een zeer ingewikkelde bezigheid . Een bezigheid die nog lang zijn einde niet in zicht heeft . Misschien staan ze zelfs nog niet veel verder dan het begin ? Wie zal het zeggen ? Het is in ieder geval een activiteit die te maken heeft met veel onbekenden en waarschijnlijk ook zal eindigen in iets wat voor ons heel onbekend zal zijn . Zullen wij ooit in een tijdperk komen zoals ons bekend is van vele science fictionfilms ? Het lijkt allemaal zeer vreemd , nieuw beangstigend , maar de vraag is dan hoe lang dat allemaal nog zal duren . En je kan er wellicht het volgende antwoord op verwachten : lang , heel lang ... Laat ons in ieder geval de technologie niet in de weg staan . Een beetje vernieuwing en nieuwschierigheid kunnen nooit kwaad . 