Artificial Intelligence De film gaat over het ontstaan , de toepassingen en verdere ontwikkelingen van kunstmatige intelligentie . De vraag of machines zich kunnen reproduceren is hierbij een belangrijk uitgangspunt . Zo vertelt John Holland ons over het begin van " artificial life " in de 20ste Eeuw , wanneer de wiskundige John von Neuman de zelfreplicerende machines ontwerpt . Von Neuman heeft , met andere woorden , kunnen bewijzen dat een machine wél in staat is zich voort te planten . Holland gaat zelfs verder en legt uit hoe het allemaal te werk gaat met de computers : belangrijke kenmerken worden tot reeksen getallen gereduceerd waarop dan genetische algoritmes kunnen worden toegepast , op die manier ontstaan er nieuwe reeksen getallen die genetische nummers voorstellen . Verder komt Doyne Farmer , professor in het " Santa Fe Institute " , aan het woord . Farmer heeft een belangrijke rol gespeeld bij de eerste conferenties over " artificial intelligence " . Het gaat bij hem niet alleen om het maken van nieuwe dingen vanuit de basis . Farmer is ook bezig met filosofische vragen omtrent " artificial life " ( wat zal dit allemaal voor de wereld betekenen ? ) en de mogelijke socio - politieke consequenties . In het " Massachusetts Institute of Technology " toont Rodney Brooks ons zijn werk in het " Computer Science and Artificial Intelligence Laboratory " : het bouwen van autonome robots . Het begint met Brooks fascinatie voor insecten en de vraag : " hoe kan zo iets klein zoveel doen ? " . Om op zijn vraag te antwoorden is Rodney artificiële insecten gaan maken . Deze robots tonen dat het zenuwstelsel van insecten centraal gestuurd wordt . Maar Brooks heeft het niet bij insecten gehouden , al gauw is hij met andere machines gaan experimenteren . Zo heeft hij ooit een robot een gesimuleerde landing op de maan laten maken en is hij nu bezig met de menselijke robot Cog te bouwen . De uiteindelijke versie van Cog moet bestaan uit ogen ( om objecten te kunnen volgen ) , een beweegbare nek , handen ( om dingen aan te raken ) , benen , verstand ( ongeveer evenveel als een kind ) en zelfs huid ( met sensoren om tastzin te hebben ) . De bedoeling van deze robot is om meer inzicht te krijgen in de menselijke hersenen en om kunstmatige , complexe leven te bouwen . Rodney Brooks wil een systeem bouwen die onze wereld aankan , want complexiteit bevindt zich niet in de mens maar in de wereld . Ook computer wetenschapper Christopher Langton speelt een belangrijke rol bij de ontwikkelingen van kunstmatige intelligentie . Hij heeft niet enkel de eerste conferentie over kunstmatig leven georganiseerd ( " International Conference on the Synthesis and Simulation of Living Systems " , Los Alamos , 1987 ) , hij heeft ook een tweedimensionale kunstmatige wereld gesimuleerd op de computer . Langton stelt de wereld voor als arrays van gekleurde vierkantjes die deel uitmaken van bepaalde structuren , bijvoorbeeld lussen . Vervolgens laat Chris deze structuren kopieën van zichzelf maken . De bedoeling van deze simulatiesysteem is om de complexiteit te meten van evolutionaire systemen . Stuart Kauffman vertelt ons over Stanley Miller . Het zou dankzij Millers experimenten zijn dat men de werking van DNA en RNA beter ging begrijpen . DNA wordt in RNA omgezet om willekeurige eiwitten te vormen . Hiernaast spreekt Kauffman in deze film ook over moleculaire evolutie . Uit zijn studies over complexe systemen heeft Stuart kunnen besluiten dat het leven ontstaan is door de ontwikkeling van een autokatalytische reeks moleculen die door de jaren heen zijn geëvolueerd . Stuart Kauffman heeft een zeer positieve kijk op de studies van complexe systemen en " artificial life " . Het is zo dat Kauffman kunstmatig leven als een vak beschouwt dat ontstaan is om complexe levensystemen te begrijpen . Hoewel dit allemaal in computers gebeurt gelooft Stuart dat als we reacties kunnen begrijpen , dat we dan ook de mens kunnen begrijpen en dus ook gemeenschappen en de samenleving ! Bovendien gelooft hij in het bestaan van nog miljoenen mogelijke moleculen waarmee veel goeds gedaan kan worden in het domein van de chemie . Voor mensen die weinig over chemie en biologie , en zo goed als niets over informatica weten is deze documentair nogal moeilijk om te volgen . Kunstmatige intelligentie is een zeer specifiek vak waarvoor je achtergrond informatie nodig hebt . De wetenschappers en professoren die hier aan het woord komen gebruiken tamelijk specifieke termen , bovendien hebben ze het meestal over bijzondere onderwerpen die niet tot de algemene kennis van de gemiddelde mens horen ( ik denk hierbij aan de " arrays " en " strings " waar Christopher Langton het over heeft . Als men nog nooit een basis cursus JAVA of C + + heeft gehad , dan lijkt het wel of Langton over lingerie praat ! ) . Zoals het wel nog al eens in documentaires gebeurt is er hier geen sprake van samenhang , iets wat het begrijpen van de film nog moeilijker maakt . Buiten het feit dat ze wel allemaal over " artificial intelligence " , " artificial life " of complexe systemen spreken is er niet echt een expliciet verband tussen de verschillende voorbeelden en experimenten die de specialisten naar voor brengen . Zo zou John Holland met zijn genetische algoritmes dus evengoed pas aan het woord kunnen komen na Christopher Langton met zijn tweedimensionale wereld . " Artificial intelligence " kan dan al een boeiend onderwerp zijn ( of lijken ) , de kwaliteit van de documentaire neemt al gauw de goesting om ernaar te kijken weg . Voor mensen die wel écht geïntereseerd zijn in kunstmatige intelligentie mag de slechte visuele toestand van de film geen belemmering vormen ( in tegenstelling tot mensen die er door een of andere reden verplicht naar moeten kijken ) . Voor mensen die al veel over kunstmatige intelligentie hebben gehoord of gelezen is deze documentaire wellicht te basic . Voor nieuwelingen of beginners die de film maar eenmaal zien en geen achtergrond kennis hebben is het dan weer te moeilijk . De film " Artificial Intelligence " is met andere woorden , een ideale documntaire voor " Panorama " fans die niet gefrustreerd geraken wanneer ze niks van de aflevering verstaan . In ieder geval , " Artificial Intelligence " bevestigt nogmaals hoe complex en ingewikkeld de verschillende wetenschappen zijn . De documentaire toont ook hoe belangrijk de technologie wel kan zijn voor de mensheid en de wereld . Het blijft een feit dat alle wetenschappen tot grote en belangrijke uitvindingen kunnen leiden die de kwaliteit van het leven verbeteren . Of de wereld er ook beter van wordt is een andere kwestie , maar het ziet er toch naar uit dat de technologie steeds een belangrijkere rol zal gaan spelen in de toekomst . Het is te hopen dat er voldoende onderzoek gedaan wordt naar complexe systemen , zodanig dat we , zoals Stuart Kauffman gezegd heeft , gemeenschappen kunnen begrijpen en bijgevolg verbeteren . 