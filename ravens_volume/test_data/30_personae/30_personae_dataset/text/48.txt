Onderzoek naar " Artificial Life " : een overzicht Al decennia lang is de mens geboeid door het ontstaan en het creëren van leven in en door de natuur . Vanuit verschillende onderzoeken rees de vraag of mensen misschien in staat zouden zijn om zelf leven te doen ontstaan . Het gaat hier dus om " Artificial Life " of " Kunstmatig Leven " , leven gecreërd door de mens zonder enige tussenkomst van de natuur . Zo kwam een wetenschapper lang geleden eens met een kunsteend op de proppen . Deze eend leek net echt , ze kon eten , met haar vleugels slaan , ... De mensen van toen waren enorm onder de indruk . Het was nog maar een begin . Sindsdien is men steeds meer onderzoeken en experimenten gaan uitvoeren en heeft men al zeer grote vorderingen geboekt . " Artificial Life " heeft bijgevolg al vele stromingen en vele gezichten gekend . John Holland kwam ertoe in de jaren '60 de computer zelf te laten zoeken naar de problemen die zich nog voordeden . Hij voerde een groot aantal kenmerken in die hij reduceerde in getallen . Zo ontstonden lange getallenreeksen . Hij liet de computer twee rijen getallen naast elkaar plaatsen en ze willekeurig doorknippen . Vervolgens werd deel 1 van rij 1 gekoppeld aan deel 2 van rij 2 en werd deel 1 van rij 2 gekoppeld aan deel 2 van rij 1 . Het was voor de computer heel eenvoudig om deze bewerkingen uit te voeren , waardoor in slechts enkele minuten tijd enorm veel generaties konden ontstaan . Een belangrijk moment in de geschiedenis van de wetenschap rond Artifical Life was het congres van Los Alamos in 1987 . De organisatoren , waaronder Doyne Farmer , slaagden erin om meer dan 150 mensen van over heel de wereld en uit verschillende vakgebieden bij elkaar te brengen . Hieruit bleek dat , in tegenstelling van wat men oorspronkelijk dacht , het onderwerp enorm veel mensen interesseerde , wat voor nieuwe motivatie zorgde om diepere onderzoeken te beginnen . Dyone Farmer en zijn companen hebben hierrond een eigen filosofie ontwikkeld die drie grote argumenten omvat . Ten eerste is leven een spontaan , natuurlijk verschijnsel . Er zijn helemaal geen speciale acties of gebeurtenissen nodig om leven te doen ontstaan . Bijgevolg zou de mens ook geen speciale acties moeten uitvoeren om leven te laten ontstaan . Ten tweede gaat het errom dat het leven uit de basis ontstaat , door dus de kleinste deeltjes met elkaar in contact te laten komen en reageren . Als laatste wordt de aandacht gevestigd op het socio-politieke domein . Op lange termijn zullen er sowieso socio-politieke problemen ontstaan . Het ontstaan van artificieel leven kan de wereld grondig veranderen . Zulke veranderingen zijn immers veel bruusker en grootser dan vb. industriële veranderingen . Er werd al veel geëxperimenteerd met machines en robots om deze zo autonoom mogelijk te maken en daardoor ook meer menselijk . Zo deed ook professor Brooks verschillende experimenten met allerhande soorten autonome robots . Zo simuleerde Brooks een vlucht naar de maan met een maanlanding . In de capsule die hij daarvoor gebruikte stopte hij een robot . Vanaf het moment dat de zogenaamde maanlanding voorbij was , werd vastgesteld dat de robot uit de capsule kwam en begon rond te rijden op " de maan " om foto's te maken . Een andere robot van Brooks zou een echte " mensrobot " moeten worden . Voorlopig heeft hij de intelligentie van een klein kind . De bedoeling is hem verschillende dingen aan te leren door eenvoudige ondervindingen . Zo laat Brooks de robot een object volgen met de ogen tot deze zijn ogen niet verder kan draaien en dus zijn nek mee moet bewegen , wil hij oogcontact blijven houden met het object . Brooks zegt dat de reden waarom hij zoveel experimenteerd met zijn robots enkel is om het menselijk brein beter te begrijpen . Volgens hem is er geen centrum in het brein dat baas is over alles en alles stuurt . Elke beweging gebeurt met een afzonderlijk deel in de hersenen . Voor veel mensen is het moeilijk te geloven dat er geen " IK " is , die alles controleert en beveelt . Hij startte zijn onderzoek hierover met mobiele robots . Zo creëerde hij artificiële insecten met sensoren op de poten en voeten . Herb Simon kwam met de vergelijking van een mier op het strand aandraven . De mier wil de zandkorrels vermijden , waarbij Simon stelt dat de mier complex is , en niet het zandstrand . Hieruit besluit Simon dat niet de wereld en de werkelijkheid complex zijn , maar wel het systeem dat reageert op de wereld . Dus moeten robots , wil men dat deze zich menselijk gedragen , zeer complex maken . Een dan weer andere manier van onderzoek werd gevoerd door Chris Langton . Hij werkte op de computer met een tweedimensionale wereld , bestaande uit een hele reeks blokjes . Hij gaf evolutionaire algoritmen in en formuleerde zo regels die zich moesten voordoen . Zo had hij een " wezen " dat in de tweedimensionale wereld bestond . Dit wezen maakte onder invloed van de algoritmen zijn staart langer en vormde er een lus mee aan het einde . De staart werd langer en zo maakte het wezen een exacte kopie van zichzelf . Elke kopie op hun beurt bleef maar kopiëren , tot er geen plaats meer was voor duplicatie en ze uiteindelijk allemaal stierven door overbevolking . Een ander project van Chris Langton was het " zwerm simulatie systeem " . Hij creëerde een veld waarop allemaal groene puntjes bewogen . Op de achtergrond stelden plaatsen die roder gekleurd waren plaatsen voor met een hogere temperatuur . De groene puntjes gingen op zoek naar de voor hun beste temperatuur . Wanneer Langton voor een puntje de " beste temperatuur " aanpaste , bewoog het ook vrijwel onmiddellijk naar een andere plaats . Dit laatste experiment is dan weer een voorbeeld van een experiment met evolutionaire processen die zich niet kunnen voordoen in de natuurlijke wereld . Als laatste theorie in verband met artificieel of kunstmatig leven zal de theorie rond moleculaire evolutie van Stuart Kauffman behandeld worden . Complexe systemen bestaan uit complexe moleculen . Maar slechts een fractie van de moleculen die zich in de wereld bevinden worden vandaag benut . Elk eiwit bestaat uit een verschillende aaneenschakeling van aminozuren . Maar binnen de groep van aminozuren zijn er ook heel wat verschillen . Kauffman stelde dat al wat tot dan toe aan experimenten gedaan werd niet zo effectief was , omdat het aan de hand van de computer gebeurde . Hij vestigde de aandacht op moleculen , ter vervanging van de bits en chips in de computer , omdat men pas over artificieel leven kan spreken als de machines of wat dan ook zichzelf kunnen maken en zelf materie en energie kunnen verwerken . Dit is zeker niet het geval bij computers . Het laatste woord rond artificieel leven is zeker nog niet gezegd . Mensen zullen experimenten blijven uitvoeren en blijven zoeken naar beter mogelijkheden . Hoe langer hoe meer stijgt hierbij de vraag of het wel kan om te " spelen " met leven en of het geen schadelijke gevolgen kan hebben ( in Science Fiction films wordt deze problematiek voortdurend aangehaald ) . Professoren en onderzoekers blijven erbij dat deze onderzoeken in eerste plaats worden uitgevoerd om meer en beter inzicht te krijgen in de manier waarop gemeenschappen hun wereld vormen , hoe co-evolutionaire gemeenschappen ontstaan en hoe gemeenschappen kunnen samenleven . Persoonlijk boeit het onderwerp me niet zo . Ik kan wel begrijpen waarom mensen de behoefte hebben om zelf leven te creëren . Mensen willen zich gewoon het gevoel geven machtiger te zijn dan wat ook op aarde . Ze kunnen het niet verdragen dat er iets machtiger zou zijn dan hen ; de gedachte dat iets de oorzaak is van hun bestaan , dat een hogere en machtigere instantie leven schept , kunnen ze niet begrijpen . Door zelf op zoek te gaan naar hoe de mens leven kan doen ontstaan , wordt dit vraagstuk meer begrijpbaar . De mens werpt zich hierdoor op tot de hogere macht die leven doet ontstaan . 