Artificial Life De film die we voor het vak interdisciplinaire linguïstiek bekeken , ging over de ontwikkeling en verschillende onderzoekers in het domein van artifial life : leven zoals dat van biologische organismen , gemaakt a.h.v niet-biologische middelen . De belangstelling voor dit onderwerp ontstond bij onderzoeker Von Neumann . Hij vroeg zich af of het mogelijk was voor een machine om zichzelf te kopiëren . Om dit te onderzoeken deed hij proeven met een prototype van een machine , bestaand uit eenheden , die afgewerkt waren met haakjes . Wanneer je bij twee in elkaar gehaakte eenheden , een derde toevoegde , werd deze perfect aanvaard . Maar telkens een veelvoud van vier toegevoegd werd , splitsten de eenheden zich in twee . Op deze manier kon natuurlijke reproductie worden nagebootst . Dit was meteen het begin van artificial life , waardoor de grens met het echte leven moeilijker te onderscheiden wordt . Het principe werd erna ook toegepast voor computers en andere technologische snufjes . Na Von Neumann zijn er nog een aantal andere in articial life en intelligentie geïnteresseerde onderzoekers , die in de film besproken worden . De eerste is Chris Langton , die in 1987 het eerste congres over artifial life organiseerde . Dit vond plaats in Los Alamos . Het congres was bedoeld om mensen uit allerlei verschillende takken van studiedomeinen samen te brengen ; zoals fysici , biologen en computergeleerden , om zo voor het eerst over hun gemeenschappelijke interesse , artificial life , te spreken . Langton was erin geïnteresseerd om een biologisch organisme na te bootsen met nietbiologische middelen . Dit is een uitdaging waarvoor al eeuwenlang interesse is . Als bewijs hiervoor wordt verwezen naar een voorbeeld uit de 18 e eeuw , daar hadden ze namelijk in Frankrijk een kunsteend gemaakt die alle functies had van een echte eend , de hele bevolking was zeer onder de indruk . Verder bestudeert Langton de " process of evolution " . Hij heeft een systeem uitgebouwd op de computer , waarin de wereld wordt voorgesteld als ruitjespapier , met allerlei vierkantjes . Deze structuur maakt kopieën van zichzelf , tot er zoveel kopieën zijn dat het hele systeem bezwijkt aan overbevolking . Langton noemt dit het " zwerm-simulatiesysteem " , waarin de karakteristiek van het leven , namelijk de reproductie , uitgebeeld wordt . Op deze manier kan men evolutieprocessen bestuderen en experimenten uitvoeren die in de echte wereld niet mogelijk zouden kunne zijn . Een derde onderzoeker die besproken wordt in de film , is John Holland . In de jaren '60 probeerde hij via de genetica problemen op te lossen die niet rechtstreeks konden worden aangepakt . Hij ontdekte dat je in de computer cijferketens kon ontwikkelen , ze splitsen en kruisen , om zo duizenden generaties te kweken in slechts enkele minuten tijd . Dit systeem werd een genetische algoritme genoemd en werd vanaf de jaren '80 ook door andere mensen toegepast . Fysicus Doyne Farmer vraagt zich dan weer af wat artificial life betekent voor wie we zijn en wat hiervan nu net de socio - polieke gevolgen zijn . Volgens hem is artificial life een automatisch fenomeen waarvoor geen intelligentie nodig is . Hij veronderstelt dat artificial life in de toekomst heel belangrijk zal worden . Zo belangrijk zelfs dat de ontdekking van de drukkunst en de industriële revolutie erbij in het niets zullen vallen . Een volgende onderzoeker die vermeld wordt is Rodney Brooks , van de Massachusetts University of Technology . Hij houdt zich bezig met het bouwen van automatische robots die zich als mensen gedragen . Zo werd eerder al een robot geproduceerd die functioneerde als astronaut in een simulatie van een maanlanding . Tijdens de opnamen van de film zijn Brooks en zijn team bezig met de afwerking van robot Cog , die een intelligentiepeil heeft van een klein kind . De bedoeling is om via het brein van Cog , dat geen centrum heeft , meer inzicht te krijgen in het brein van de mens . Vroeger konden robots maar weinig bewegen , ondanks hun grote hersencapaciteit . Zelfs insecten konden verder vliegen dan een robot kon bewegen , in kortere tijd én met minder capiciteit . Aldus besloot Brooks met robots insecten na te maken . Insecten hebben een decentraal georganiseerd brein , en nu veronderstellen Brooks en zijn team dat dit bij de mens ook het geval is . Dat ons brein als centrum simpelweg een mythe zou zijn , om onszelf te verklaren . Brooks besluit dan ook dat de complexiteit niet in de mens zelf zit , maar in de wereld erbuiten . Verder zegt hij nog niet geïnteresseerd te zijn in evolutie van al deze systemen , maar in hoe nu je het best zo'n complex systeem bouwt . Als laatste onderzoeker wordt Stuart Kauffman vermeld . Hij houdt zich bezig met nieuwe technieken om grote aantallen DNA formules te maken , die dan zouden leiden tot nieuwe RNA formules , die op hun beurt dan weer zouden zorgen voor nieuwe eiwitten . De zogenaamde " toegepaste moleculaire evolutie " . Dit zou een zeer belangrijke ontdekking kunnen zijn voor de geneeskunde , omdat men dan nieuwe moleculen zou kunnen maken . Het is zeker mogelijk om nieuwe moleculen te ontdekken of maken , want er worden voortdurend nieuwe ontdekkingen gedaan . Zo dacht men vroeger dat er slechts 10 tot de 60 e macht moleculen waren , terwijl men nu al weet dat het er minstens 10 tot de 120 e zijn . Dit bewijst dat het leven nog maar voor een fractie ontdekt is , en dat er nog zoveel meer moleculen kunnen zijn die allerlei verschillende functies kunnen vervullen . Stel dat we dan chemische middelen hadden die zichzelf zouden kunnen reproduceren ( = artificial life ) , en eigen ecosystemen zouden vormen ? Het zou een de ontketening van een nieuwe revolutie teweeg brengen . De film over artificial life vond ik best interessant . Buiten de film van Steven Spielberg , A.I. , kende ik niet zoveel over dit onderwerp . Ik vond de onderwerpen in de film boeiend , hoewel ik me soms dom voelde , aangezien ik niet veel over artificial life weet , en soms nogal moeilijk kon volgen . Over de functies van artificial life heb ik nogal gemengde gevoelens , maar dit is misschien alweer het gevolg van niet genoeg kennis over het desbetreffende onderwerp . Zo vind ik dat er angs de ene kant positieve aspecten verbonden zijn aan artificial life . Aspecten die in de toekomst zeer nuttig zouden kunnen blijken . Zo denk ik bijvoorbeeld aan het onderzoek van Kauffman . Als zijn theorie klopt , en er nog honderden moleculen te ontdekken zijn , die dan gebruikbaar zouden zijn in allerlei takken van de geneeskunde , zouden ze misschien ooit een manier vinden om niet-biologische organen te produceren , die volledig zoals onze organen zouden functioneren . Op deze manier zouden duizenden mensenlevens gered kunnen worden . Of misschien denk ik hier een beetje te ver vooruit ? Of misschien zijn er al verscheidene onderzoekers hiermee bezig ? Ik weet namelijk niet hoever men vandaag de dag juist staat met het onderzoeken van artificial life . Langs de andere kant vind ik een bepaalde visie die vele mensen delen , volledig overroepen . Dan heb ik het over de ' angst ' die velen hebben voor artificial life en robotten . Angst dat het mogelijk is dat deze door mens gemaakte ' wezens ' wel eens slimmer zouden kunnen worden dan wijzelf , en ons zo in de onderdrukking brengen . Deze robotten zouden ons nooit volledig kunnen vervangen . Artificial life is nog altijd geen écht leven . Er zou altijd nog een of andere macht boven hen staan , de macht van de ' creator ' . In het algemeen vind ik artificial life een zeer belangrijke ontdekking , die nog tot vele interessante dingen zou kunnen leiden in de toekomst . Zonder verscheidene ontdekkingen in dit vakgebied , zouden we vandaag de dag misschien helemaal niet staan waar we nu staan . Daarom vind ik ook dat dergelijke onderzoeken moeten blijven verdergaan . 