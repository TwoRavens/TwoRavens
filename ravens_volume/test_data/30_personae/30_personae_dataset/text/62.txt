Artificial Life In de documentaire over " Artificial Life " , oftewel kunstmatig leven , was te zien hoe mensen al sinds lange tijd zich bezighouden met het nabootsen van de natuurlijke en biologische processen van het ontstaan van het ( menselijk ) leven . Niet alleen is men bezig met het bestuderen hiervan , maar in steeds verder gaande mate bootsen wetenschappers deze processen na door zelf op een manier handmatig leven te creëren . Dat men zich hier al sinds eeuwen mee bezig houdt , blijkt onder meer uit het voorbeeld van een in de 17 e eeuw geproduceerde mechanische eend welke in staat was voedsel tot zich te nemen en het vervolgens uit te scheiden . Aan het begin van deze documentaire is te zien hoe een machine in staat is zichzelf te kopiëren op dezelfde manier zoals dat bij levende cellen gebeurt . Bij de reproductie van een machine worden eenheden , bestaand uit triplex modellen , samengevoegd . Er ontstaat een ketting die na het toevoegen van een bepaald aantal elementen ( in de film soms de 4 e of soms de 6 e ) in het midden verbroken wordt en waaruit er dan nieuwe kettingen ontstaan . Deze kettingen op hun beurt vermenigvuldigen en splitsen zich weer . Dergelijke modellen worden tegenwoordig gemaakt met behulp van de computer . Er is in de loop der jaren al veel onderzoek gedaan naar genetische en natuurlijke processen , en in de jaren " 60 bewees de wetenschapper Neuman dat het mogelijk was dat een machine zichzelf kon reproduceren , en dit op een zelfde manier als waarop " natuurlijk leven " zich reproduceerd . Aan bepaalde kenmerken in die processen worden verschillende waarden toegekend . Zoals bijvoorbeeld bij de productie van leven worden dna kettingen gekopieerd en vervolgens gekruist , dit is iets wat tegenwoordig de computer heel snel kan doen . Doordat een wetenschapper op het idee kwam een conferentie te houden voor iedereen die zich bezig hield met " Artificial Life " , want in die tijd was dit nog niet een heel bekend fenomeen . Deze conferentie had een onverwacht hoge opkomst , waaruit duidelijk werd dat kunstmatig leven niet iets is waar een enkeling zich maar mee bezighield en dat het een bezigheid was die wellicht wat ernstiger te namen viel . Na deze conferentie echter bleek dat er wel degelijk veel mensen zich met " Artificial Life " bezighielden en nu was men dan ook in staat kennis hierover met elkaar uit te wisselen . Volgens de wetenschappers ontstaat leven door een automatisch en spontaan proces , maar dat geen toevalligheden kent . Dit is het proces dat wordt nagebootst bij het creëren van kunstmatig leven . Dit hercreëren van leven heeft sociologische en politieke consequenties en kan een heftig effect veroorzaken op allerlei fronten van het menselijk bestaan . Voorbeelden van dit hercreëerde leven zijn onder andere de robots die worden ingezet om te fungeren als autonome wezens zoals bijvoorbeeld in de documentaire te zien was bij gesimuleerde maanlandingen . De uitrusting van deze robots bestaat onder andere uit sensoren , camera " s en zelfs externe hersenen , welke op de zelfde manier functioneren als menselijke hersenen . Een ander voorbeeld is dat van de artificiële insecten die gemaakt zijn na intensieve studies van levende insecten . Om alle bewegingen zo precies mogelijk na te bootsen en ze te kunnen laten rondlopen , zijn hun pootjes aan de onderkant uitgerust met sensoren . De organisatie van het brein van deze robotten is op vele fronten gelijk als die bij mensen . De manier waarop geluid verwerkt wordt en bij het herkennen van verschillende dingen in de wereld is hetzelfde . Daarbij hebben deze robotten huidsensoren waardoor ze over tastzin beschikken waarmee ze interactie kunnen hebben met de wereld . Anders dan mensen zijn deze robotten niet echt intelligent , intelligentie wordt bij robotten enkel gesimuleerd door de interactie met de buitenwereld . Volgens sommige wetenschappers ligt complexiteit in de wereld en niet in de mens , dus deze robots zijn dan , net als de mens , ook niet complex . De vraag die rijst bij het aanschouwen van deze ontwikkelingen op het gebied van het maken van robots en de theorieën hierover of het niet uiteindelijk de bedoeling is om mensen te creëren . Het begin van de evolutie van het bestaan van biologisch ontstane leven wordt vergeleken met de evolutie van algoritmen in de computer , de zogenaamde cellulaire atomen . Dit wordt geïllustreerd door middel van vierkantjes en andere figuurtjes met andere vormen die veranderen van kleur . Er is dan een soort lus met een staart welke aankomt en vervolgens verder loopt en zichzelf dan copiëert . Ze blijven doorgaan met vermenigvuldigen tot ze uiteindelijk beginnen sterven door overbevolking . Deze lijken op een soort beestjes of puntjes die bewegen richting de ideale temperatuur . Er bestaan ontelbaar veel willekeurige eiwitten waarvan er tot nu toe nog maar weinig moleculen zijn bestudeerd . Wat men nu dan doet bij het hercreëren van leven , is het maken van nieuwe moleculen welke nog nooit bestaan hebben . Het is hier de bedoeling van de wetenschappers om inzicht te krijgen in het dynamisch gedrag van deze complexe systemen van het ontstaan van het menselijk leven . Men maakt nu dan ook moleculen die elkaar manipuleren en daarmee chemische systemen maken . Deze moleculen vermenigvuldigen zich en daarvan wordt de reactie tussen de verschillende netwerken bestudeerd . Een nieuwe evolutie in deze is het collectieve voortplanten van moleculen . Er worden setjes van moleculen gemaakt die zelf ecosystemen op zich vormen . In deze systemen is het zo dat het één vergif of het voedsel is voor het andere systeem . Er vindt dan op deze manier een symbiose plaats , waardoor verschillende soorten organismen ontstaan . Voorzover ik het zie is het moeilijk bezwaren te hebben tegen onderzoek naar en reproductie van het menselijk leven . In het huidig tijdperk lijkt het haast noodzakelijk te zijn dat mensen op allerlei fronten blijven evolueren . Bij deze vooruitgang hoort bijna als vanzelfsprekend ook de ontwikkeling van kunstmatig leven . Het is voor vele wetenschappers het ultieme doel om artificieel leven te creëren en de uiteindelijk zal de mensheid er absoluut veel baat bij hebben . Om terug te komen op een van de voorgaande voorbeelden ; het gebruik van robots bij ruimtereizen is erg nuttig om ons te helpen meer van de wereld te begrijpen . Een ander voorbeeld is het gebruik van robots bij bijvoorbeeld operaties , waarbij chirurgen dus vervangen worden door de veel vastere hand van een robot . Ook " intelligente " armen of benen die mensen na een amputatie kunnen laten aanmeten , die bijna net zo functioneren als echte ledematen door sensoren die reageren op zenuwimpulsen , zijn bijzonder nuttige uitvindingen . Ik kan me dus niet anders voorstellen dan dat de mensheid baat heeft bij vorderingen op het vlak van het creëren van kunstmatig leven . Mocht de wetenschap zover zijn dat bijvoorbeeld alle menselijke organen te vervangen zijn door kunstmatig geproduceerde organen die op dezelfde wijze functioneren als dat van de biologisch ontstane organen zou dat toch de mensheid aanzienlijk op weg helpen naar hetgeen men eigenlijk al zolang er mensen bestaan naar streeft : en dat is natuurlijk onsterfelijkheid . En misschien wel nog verdergaand is het als we helemaal in staat zouden zijn menselijk leven te kunnen reproduceren . In hoeverre dit wenselijk is weet ik niet , het lijkt me waarschijnlijk dat het ergens een gevaar zal kunnen opleveren voor de samenleving , je krijgt tenslotte te maken met nieuwe levensvormen , maar als dit eenmaal mogelijk is , is wel het ultieme doel , namelijk dat van de recreatie van het menselijk leven , bereikt . 