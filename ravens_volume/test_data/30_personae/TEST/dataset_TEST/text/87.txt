Artificiële intelligentie De documentaire geeft ons een kijk op het prille begin van één van de meest typerende wetenschapstakken van de 21ste eeuw , nl. de artificiële intelligentie of het kunstmatige leven . Om kunstmatig leven te creëren , was het van cruciaal belang het leven te ontleden tot zijn essentiële eigenschapfundamenten om inzicht te krijgen in het ' productieproces ' van leven . Eén van de vitale fundamenten van leven en intelligentie zou achteraf de reproductie blijken te zijn , het basismechanisme van de levende cel en dus van alle levende organismen . De opdracht voor de AI-wetenschap was duidelijk : " Creëer een machine dat zichzelf automatisch kopieert . " De nieuwe wetenschap ontvangt een krachtige beginimpuls in de jaren 50 . De wiskundige von Neumann levert met zijn experiment de ultieme basis voor de ontwikkeling van kunstmatige intelligentie en de implementatie ervan . Het experiment bestaat uit een set van modellen , gemaakt uit triplex . Door 2 eenheden te verbinden met elkaar , creëert hij een kern . De rest van de toegevoegde elementen zijn dan het voedsel . Door te eenheden te verdelen over 2 lagen , geeft hij het geheel de nodige stabiliteit . Wanneer het geheel 8 schakels bevat en dus een complex is geworden , splitst de groep zich doormidden en krijgen we 2 identieke constructies . Een natuurlijke reproductie en dus het basismodel voor kunstmatig leven . Door dit mechanisme te implementeren in computersystemen luidde von Neumann het begin in van het artificiële leven &slash; intelligentie . De AI-wetenschap kent een eerste echte bloeiperiode in de jaren 80 aan het Santa Fe Institute in de VS . Daar probeert men biologische systemen te herscheppen en synthetiseren d.m.v. niet-biologische instrumenten . Een van die toepassingen was bijvoorbeeld de artificiële eend , die leven symboliseerde zonder gemaakt te zijn van organische materie . Wetenschapper John Holland stelt dat je via kunstmatige , simpele middelen toch moeilijke dingen kan oplossen . Bij het stellen van een probleem zijn er meerdere oplossingen die zich aandienen . Elk van deze oplossingen heeft een waarde die beter of slechter is dan een andere . Het reductieproces elimineert alle ketens tot er uiteindelijk 1 keten overblijft . Vervolgens wordt deze keten samengelegd met een andere cijferketen . Via het reproductieproces breken de cijferketens in 2 identieke delen . Vervolgens gaan deze zich recombineren met de andere keten ( cross-over ) . Het gebruik van dit soort genetische algoritmes maakt het mogelijk om snel goede oplossingen te vinden voor moeilijke problemen . Dat artificiële intelligentie een wetenschap is die verschillende invullingen en toepassingen kan hebben , blijkt uit studies verricht aan het Massachusetts Institute of Technology . Wetenschappers Berwick en Brooks richten zich specifiek op het creëren van automatische robots die zich gedragen als levende wezens . Zo zou men aan boord van de maanlander een robot plaatsen die niet enkel een zachte landing moet mogelijk maken , maar die ons nadien ook een unieke blik op het maanlandschap zou kunnen geven zonder er sprake is van een rechtstreeks menselijke besturing . Een veel concretere toepassing van wetenschapper Robert Brooks is echter Cog , een robot die , in tegenstelling tot de robot aan boord van de maanlander , een ' menselijk ' uiterlijk werd aangemeten . Cog beschikt over kunstmatige hersenen die de neurotoxische reacties in de ' echte ' hersenen zo goed mogelijk dienen na te bootsen . Dankzij deze processen bereikt Cog een intelligentieniveau dat equivalent is aan dat van een klein kind . Om een feedbacksysteem tussen waarnemingen en bewegingen &slash; reacties te ontwikkelen , zoals dat ook in onze hersenen actief is , moet Cog echter enkele essentiële automatismen aanleren . Zo moet hij zich leren richten met de ogen naar een object en toch blijven bewegen , een coördinatie aankweken tussen oog en hand zonder daarbij gebruik te maken van ingegeven coördinaten en geluiden verwerken om op termijn zelf geluiden te herkennen en te associëren . Een laatste element is de creatie van de huid van de robot . Als men deze uitrust met sensoren , beschikt Cog zowel over een tastzin als over een interne gevoelsmeter van bvb temperatuur . Al deze verwezenlijkingen moeten ertoe leiden dat Cog kan communiceren met de wereld zoals wij mensen dat doen . Want zoals Brooks het stelt , zit de complexiteit " in de wereld en niet in de mens " en is interactie met de wereld van fundamenteel belang voor de creatie en het voortbestaan van kustmatig leven . Een andere toepassing van artificiële intelligentie vinden we terug in de studie van evolutionaire processen . Ook dit vakgebied houdt zich sterk aan de filosofie ' gebruik kunstmatige , simpele middelen om complexe problemen op te lossen ' . Om complexe evolutieprocessen te doorgronden , maakt men gebruikt van 2-dimensionele cellulaire automaten . Dit zijn cellen die via een roosterstructuur met elkaar verbonden zijn . Elke cel interageert met zijn naburige cellen . De cel zal zich vervolgens automatisch aanpassen aan de toestand van zijn aangrenzende cellen . Per stap of tijdsfase kan dit leiden tot inactiviteit , een kleurverandering of andere aanpassingen . Hoewel deze systematiek per cel heel eenvoudig en determineerbaar is , is de evolutie en interactie van de cellulaire automaat heel complex en onvoorspelbaar . De waarde van dit soort simulaties is dan ook dat het wetenschappers toelaat langzaam inzicht te krijgen in de fundamentele evolutieprocessen , want de complexe interactie tussen de cellen in de roosterstructuur vertoont sterke gelijkenissen met de interactie tussen levende organismen . Dat de nieuwe technieken die AI-studies opleveren , niet enkel nuttig zijn voor de reproductie van leven bewijst wetenschapper S. Kauffman . Via genetische algoritmen kan men willekeurige DNA-ketens opstellen die vervolgens resulteren in willekeurige RNA-ketens . Zo kunnen er op termijn nieuwe eiwitten en moleculen opgesteld worden , met elk op hun beurt een waaier aan nieuwe eigenschappen . Dit soort toepassingen is dan ook veel reëler en efficiënter om processen van leven en evolutie te snappen . Want in tegenstelling tot computersimulaties , die bestaan uit bits , zijn de moleculen echt een onderdeel van leven , ondanks de kunstmatige oorsprong . Ze kunnen in proefbuisje worden ondergebracht en zullen op lange termijn zich verder ontplooien tot een volwaardig ecosysteem . Door ze te laten communiceren met andere gemeenschappen , krijgt de wetenschap niet enkel inzicht in de evolutie maar ook in het bestaan van co-evolutie , zoals we dat terugvinden in bvb de symbiose tussen planten en mensen . Hoewel de documentaire de kijker duidelijk probeert te overtuigen van het nut van artificiële intelligentie heb ik toch enkele bedenkingen bij deze nieuwe wetenschapstak . In onze hoogtechnologische maatschappij wordt het steeds moeilijker intellectueel bij te blijven . De complexiteit en intensiteit van problemen vragen diepere oplossingen , die voor economische redenen steeds sneller hoeven gegeven te worden . In dit kader komt de toepassing van artificiële intelligentie in computersystemen tevoorschijn . Zoals wetenschapper J. Holland in de documentaire reeds zei , kunnen kunstmatige , simpele middelen gebruikt worden om moeilijke problemen op te lossen , zoals de genetische algoritmen . Een andere toepassing om , cru gesteld , het ' menselijk falen ' op te vangen , is de ontwikkeling van robotica . Robots kunnen , indien ze voorzien zijn van het nodige intellect , zaken realiseren in bepaalde situaties waar het menselijk kunnen faalt of begrensd is . Onbemande vluchten naar de ruimte zijn hier een toepassing van . Ondanks de positieve input van AI in dit soort van toepassingen , heb ik toch twee bedenkingen . Een mogelijk gevolg van de ontwikkeling van intelligente systemen is dat we afstevenen op zgn. technologische singulariteit , waarbij we door de razendsnelle intelligentieevolutie controle verliezen . Een tweede bedenking is de rol van de gewone man . In de robotica tracht men robots te creëren die zeer dicht aanleunen bij hun menselijke tegenhangers . Als men dergelijke robots zou introduceren in het dagelijkse leven op bvb de werkvloer , bestaat , volgens mij , het gevaar erin dat deze kunstmatig intelligente creaturen de plaats zullen innemen van de gewone man . Met het verlies van zijn positie in de economie en de maatschappij , zal de gewone man slachtoffer worden van een intelligentiekloof . De geschiedenis leert ons immers dat technologische revoluties nefast kunnen zijn voor de sociale structuren van de samenleving . Een tweede vraagteken plaats ik bij de ontwikkeling van AI om de natuurlijke evolutieprocessen te bestuderen . Duidelijk omlijnde computersimulaties tonen enkel de ' theoretisch logische ' aaneenschakelingen van evolutie . De studie van het echte leven of de overblijfselen ervan wijst ons op het soms erg grillige karakter van evolutie . Computersimulaties laten geen ruimte voor toevalligheden of mutaties . Daarom lijkt het me toch belangrijk dat AI-studies steeds gepaard gaan met ondersteunende ' natuurstudies ' . Een laatste opmerking die ik bij dit schriftelijke verslag wil maken , is dat de wetenschap van artificiële intelligentie op dit ogenblik nog in zijn kinderschoenen staat . Vele toepassingen zijn slechts uitgewerkte ideeën of prototypes met grote foutenmarges en ruimte voor verbetering . Een echt standpunt innemen over dit soort verre toekomstmuziek lijkt me daarom erg voorbarig . De toekomst zal het moeten uitwijzen . 