De film die we tijdens de les hebben gezien ging uit van de vraag " is het mogelijk een machine te maken die een identieke kopie van zichzelf kan maken ? " . Volgens Professor Von Neumann moet dit mogelijk zijn . De machine zou hetzelfde principe moeten toepassen als een cel die zichzelf deelt , en zichzelf zo eigenlijk kloont . Een eerste reeks experimenten werd uitgevoerd door ene Penrose : hij bouwde verschillende constructies , die per twee aan mekaar werden gehangen , en zich dan in het midden weer deelden . Met andere woorden : ze vormden een identieke kopie van de twee stukken die in de eerste plaats al aan mekaar vasthingen . In feite was er al veel eerder gespeculeerd over dit soort " artificial intelligence " . Onder " artificial " verstaat men in deze context iets dat door de mens gemaakt is , en niet door de natuur , maar dat wel handelt alsof het een natuurlijk iets is . Dit tweede element , het simuleren van iets biologisch , is dan de " intelligence " . Reeds in de 18de eeuw was iemand er in geslaagd om een eend na te maken die net zo kon eten , bewegen en zelfs verteren als een echte eend ; maar toch was ze nog niet echt . Omdat " self-reproduction " één van de belangrijkste aspecten van biologisch leven is , ging John Holland in de jaren '60 reeds op zoek naar principes uit de darwinistische evolutieleer om toe te passen op computerprogramma's . Het principe van de natuurlijke selectie , waardoor alleen de organismen met goede eigenschappen overleven en zich voortplanten , wilde hij overbrengen op een computer . Deze computer zou dan volgens dit principe zelf zoeken naar oplossingen van problemen ; door het steeds verder uitdunnen van de mogelijke antwoorden volgens de theorie van Darwin , zou het dus mogelijk zijn om steeds complexere problemen op te lossen . De genen worden in deze toepassing vervangen door iets wat men " genetische algoritmen " noemt . Deze bestaan uit een reeks cijfers , die elk staan voor een bepaald , relevant kenmerk . De helft van één van die ' genen ' wordt dan gecombineerd met de helft van een ander , en zo worden steeds nieuwe , unieke combinaties van kenmerken gevormd , en dit allemaal volledig automatisch . Omdat dit allemaal door de computer gebeurt , is het mogelijk om in heel korte tijd heel veel nieuwe generaties van algoritmen te vinden . In de jaren tachtig werd in Los Alamos in Californië een conferentie georganiseerd door Chris Langton en Doyne Farmer , die volledig gewijd was aan het hoe en waarom van ' genetische algoritmen ' . Op deze vergadering waren alle vooraanstaande namen in het gebied van de artificiële intelligentie aanwezig . Volgens Doyne Farmer moet dit soort van artificiëel leven best mogelijk zijn . Interagerende deeltjes doen leven ontstaan in de natuur ; dit leven ontstaat op een spontane manier , maar is volgens hem " likely to happen " . Als leven dus zomaar kan gebeuren door het samenwerken van elementen , is het volgens Farmer wel na te bouwen . R. Brooks is al even bezeten van machines die zich als levende wezens gedragen . Hij houdt zich onder meer bezig met het bouwen van robots , die onafhankelijk zouden kunnen rondlopen op de maan of andere planeten . Dit soort robots zou de wetenschap enorm kunnen helpen door het nemen van foto's en bodemstalen . Bij het maken van zijn robots is hij begonnen met het bouwen van robot-insecten . Deze mini-robots hadden zes pootjes met sensoren in de uiteinden ; de pootjes bewogen afzonderlijk van mekaar , en als het ene voetje nog geen vaste grond gevonden had , stuurde het dat via de sensor door naar het volgende voetje zodat dit nog niet zou beginnen stappen . Zijn echte pronkstuk is een ' menselijke ' robot , Cog genaamd . Het is de bedoeling dat deze robot uiteindelijk alles zou moeten kunnen dat een klein , biologisch mensenkind kan . Cog kan nu al bewegen zoals een mens , en is al geprogrammeerd voor een groot deel ; maar het echt unieke aan deze robot is dat hij bepaalde dingen moet aanleren . Het voorbeeld dat in de film gegeven wordt , is het wegslaan van iets . De robot moet hier dus leren dat er een voorwerp is , en dat zijn ' hand ' gebruikt kan worden om tegen dit voorwerp te slaan . Dan is het nog slechts een kwestie van de juiste coördinatie aan te leren . Op deze manier zou Cog allerlei verschillende functies kunnen aanleren die zouden bijdragen tot zijn interactie met de realiteit . Cog kan nu al dingen voelen , zien en horen ; als hij deze dingen combineert met zijn capaciteit tot leren zal hij ooit misschien echt kunnen interageren met de buitenwereld . En volgens Brooks is dit net wat leven leven maakt ; niet enkel berekeningen maken om van een artificieel iets een intelligent iets te maken , maar wel de wisselwerking tussen dit orgaan en de realiteit . Chris Langton , daarintegen , pakt het iets minder pragmatisch aan : hij blijft dromen over artificiële intelligentie op het gebied van computerprogramma's . Hij heeft dan ook een manier gevonden om een programma te schrijven dat zichzelf kan kopiëren in de tweedimensionele wereld van de computer . Hij ging uit van een vierkantje , bestaande uit een aantal cellen . Deze cellen werden elk op hun beurt gekopiëerd , en zo ontstond uiteindelijk een exacte kopie van het eerste vierkant . Dit kon telkens herhaald worden , tot de hele wereld vol stond met zichzelf-reproducerende vierkantjes . Stuart Kauffman zoekt dan weer een compleet andere benadering . Hij ziet wel iets in de theorie van John Holland : namelijk een hele sliert van cijfers maken , die allemaal staan voor een bepaald kenmerk . Die slierten worden dan onderling gecombineerd en vormen zo geheel nieuwe samenstellingen van kenmerken . Kauffman wil dit echter niet enkel toepassen op cijfers , maar ziet de mogelijkheid tot het artificiëel creëren van slierten proteïne . Liever dan bits mekaar te laten modificeren in een tweedimensioneel computerprogramma , wil hij moleculen zichzelf laten voortplanten zoals die bits dat doen . Een DNA structuur bestaat namelijk uit de combinatie van verschillende eiwitten , die op hun beurt bestaan uit aminozuren . Het idee is dan om bestaande aminozuren te combineren tot nog onbekende eiwitten , en op die manier zeer divers DNA op te bouwen . Nieuw DNA vormen dat zichzelf kan voortplanten betekent hier dus een volledig nieuwe vorm van leven ontwikkelen . Volgens Kauffman is dit het échte artificiële leven , dat al zo lang tot het domein van de science fiction behoort . Dit nieuwe DNA bouwen is absoluut een gewaagde onderneming : er is nog nooit in de geschiedenis zo iets ondernomen , en niemand kan dan ook voorspellen wat de gevolgen van zo'n experiment zullen zijn . Kauffman doet in de film wel een gooi naar wat er mogelijk in de verre toekomst zou kunnen gebeuren . Als deze nieuwe moleculen zichzelf beginnen voortplanten , en dus beginnen leven , is eigenlijk alles mogelijk . Nieuwe systemen van moleculen zullen interageren en ook evolueren zoals het biologische leven op aarde dat gedaan heeft ; ofwel zullen de moleculen zich ontwikkelen om elkaar aan te vallen en op te eten , ofwel om zich voor mekaar te beschermen . Zo zou er dus een echt co-evolutionair systeem ontstaan : wij en deze nieuwe moleculen zouden naast mekaar moeten leven op de aarde ; zij kunnen leren van ons , hoe onze beschaving in zijn werk gaat en hoe die zo geworden is . Wij zullen dan , aan de andere kant , dit hele nieuwe systeem van leven kunnen zien groeien en evolueren . Hoe interessant dit alles ook zou zijn , naar mijn persoonlijke mening moet de wetenschap hier toch niet te ver in gaan . Volgens mij kunnen we beter eerst onze inspanningen focussen op onze eigen beschaving , voor we er zelf een nieuwe proberen te scheppen . 