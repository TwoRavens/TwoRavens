Film : Artificial Life De documentaire " Artificial Life " begint met een kort introductiefilmpje , genaamd " Automatic Mechanical Self Replication " van H. A. Cresswell . Hierin worden een tal van experimenten uitgevoerd die de stelling van de Duitse wiskundige Von Neumann moeten testen . Die wiskundige stelde immers dat een machine zichzelf kan reproduceren , te vergelijken met de voortplanting van een cel in een menselijk lichaam . Tijdens deze experimenten plaatst men een aantal complexe voorwerpen ( de machines ) horizontaal naast elkaar op een beweegbare band . Wanneer men er de juiste verbindingsstukken tussenplaatst en men doet de band horizontaal heen- en weerbewegen haken de verschillende voorwerpen in elkaar . Maar ook andere experimenten met " machines " blijken de stelling van Von Neumann te bevestigen . Een machine kan zichzelf produceren . De voorbeelden die men laat zien lijken erg op de splitsing van cellen in organische lichamen . Maar dit filmpje toont ons een vrij oud experiment . Nu kunnen we zulke proeven en vele andere testen uitvoeren met het gebruik van allerhande computers . Dan begint de echte documentaire : " Artificial Life . Op zoek naar de fundamenten van leven en intelligentie " . We maken kennis met enkele wetenschappers die zich gepassioneerd bezighouden met Artificial Life . Eerste maken we kennis met Chris Langton van het Santa Fe Institute , een expert op het vlak van Artificial Life . Langton vertelt dat Artificial Life leven impliceert , dat kunstmatig en niet natuurlijk ( met andere woorden : door de mens ) geproduceerd is . Dit gebeurt meestal door allerhande chemicalieën , enzovoort . De bekendste voorbeelden van Artificial Life , zegt Langton , zijn uiteraard allerhande robots , die zich - als ze op punt staan - zich gedragen als biologische ( natuurlijke ) organismen . Maar ze zijn in feite kunstmatige levensvormen . Chris Langton geeft tevens een concreet voorbeeld , namelijk dat van een kunsteend . Deze kunsteend was een robot die er uitzag als een reusachtige eend . Zijn vleugels konden bewegen en hij kon zelfs eten op de grond met zijn snavel opnemen en uitscheiden . Dit was mogelijk dankzij allerlei mechanismen binnenin de robot . In de documentaire zie je hoe dit allemaal concreet in zijn werk gaat . Daarna ontmoeten we John Holland van de University of Michigan , één van de meest baanbrekende computerwetenschappers op het vlak van Artificial Life , die reeds in de jaren '60 kunstmatige simulatie-methoden ontwikkelden . Hij kan dankzij zijn computer binnen enkele minuten tienduizenden generaties genetische algoritmen kweken . Dit is in feite een moeilijke taak , maar voor de artificiële computer van Holland is het een makkelijke opdracht . Het is tevens deze onderzoeker die met de Duitse wiskundige Von Neumann het begin van Artificial Life laat aanvangen . Vervolgens zien we enkele beelden van het allereerste Artificial Life-congres in Los Alamos , in 1987 . Dit congres werd georganiseerd door Chris Langton , en het is tijdens deze revolutionaire bijeenkomst van computerwetenschappers , fysici , biologen , ... dat de term " Artificial Life " boven het doopvont wordt gehouden . Aansluitend maken we kennis met Doyne Farmer , een fysicus , die zich uiteraard ook verdiept in de mogelijkheden van Artificial Life . Maar het valt op dat deze wetenschapper ons iets meer vertelt over de band tussen de exacte wetenschappen en de humane wetenschappen . Hij beweert immers dat er een zeker verband is tussen Artificial Life en grote filosofische vragen , zoals : " Wie zijn wij ? " Door inzicht te krijgen in de werking van Artificial Life , komen we dichter bij mogelijke antwoorden op zulke belangrijke filosofische vragen . Hierdoor concludeert Farmer dat Artificial Life niet zomaar een nieuwe technologische ontwikkeling van de mens is . Het is grootser . Enorm belangrijke mijlpalen in de geschiedenis van de mens en technologie , zoals het uitvinden van de boekdrukkunst en de Industriële Revoluties vallen in het niets bij het fenomeen van Artificial Life , aldus Farmer . Men merkt trouwens op dat er binnen dit fenomeen reeds verschillende stromingen bestaan , allemaal met verschillende doeleinden en toepassingen . We krijgen dan ook een aantal toepassingen te zien . We zien een simulatie van een maanlanding . Wetenschappers hebben een robot zo geprogrammeerd dat het , te vergelijken met het moederschip van een ruimteveer , kan opstijgen en weer landen . Het kan zelfs een capsule afstoten , die een robot bevat . Deze robot kan op zijn beurt wandelen op het " maanoppervlak " " , bodemmonsters nemen , de weg terugvinden naar de capsule en het moederschip , enzovoort . Met het behulp van sensoren en camer's kunnen de wetenschappers er zelfs voor zorgen dat de robot , Hannibal genaamd , niet kan struikelen of omkantelen . Hannibal blijft zijn stabiliteit behouden op het ruwe oppervlak . De robot is met andere woorden vrij lenig . Daarna laat een wetenschapper ons Cog zien . Cog is de naam die men gegeven heeft aan een menselijke robot . Het brein van Cog , echter , bevindt zich niet in het hoofd van de robot , maar is een externe computer waarmee de onderzoekers de machine kunnen besturen en handelingen laten uitvoeren . Zo proberen de onderzoekers met behulp van Cog inzicht te krijgen in het ( natuurlijke ) menselijke brein . De trotse wetenschapper laat vervolgens ook allerhande bureau's en werktafels zien waar men werkt aan verschillende prototypes van Cog's hand en andere ledematen , en zelfs Cog's huid . Ten slotte ontmoeten we Stuart Kauffmann , een bioloog die met behulp van de Artificial Life-technieken willekeurige DNA-strengen wilt aanmaken , die zich vervolgens omzetten in willekeurige RNA-strengen , die zich op hun buurt omzetten in willekeurige proteïnen , of eiwitten . Tot hier hebben we de documentaire kunnen bekijken . Persoonlijk vind ik het studiegebied van het artificiële leven zeer interessant . Het is verbluffend om te zien hoe de menselijke technologie er de laatste jaren zo ongelooflijk snel op vooruit gaat . Het is immers nog niet zo heel lang geleden dat men overschakelde van handenarbeid naar de mechanisering van de meeste ambachten . Geleidelijk aan , maar toch ook verbazingwekkend vlug , is men sindsdien meer en meer gaan toevertrouwen op de machines en de robots , die gevaarlijk , moeilijk en hard werk voor ons kunnen overnemen . Is het niet ongelooflijk wat wij in staat zijn om robots naar verre planeten te sturen om daar proeven uit te voeren , monsters en stalen veilig terug naar onze planeet te vervoeren en vervolgens meer en meer geheimen van het universum kunnen ontsluieren ? De indruk die ik wel kreeg , tijdens het bekijken van de film , is dat de documentaire al enorm achterhaald is . We krijgen beelden te zien van vrij grote robots , van - ondanks de vooruitgang die ze toen betekenden - vrij statische , niet-elegante machines . Op het vlak van spitstechnologie is onze generatie al meer gewend , want wij zijn ermee opgegroeid . Wij zijn design-computers , webcamera's gewoon , en zelfs van allerhande verhalen over " huizen van de toekomst " met allerhande robots en machines die je bad 's morgens laten vollopen op de juiste temperatuur , de broodrooster al aanzetten tegen dat je uit bed bent , de rolluiken automatisch dichtdoen , enz. Uiteraard komt de documentaire niet modern over wanneer de wetenschappers ons zeer oude computerprogramma's laten zien en werken met video-banden in plaats van DVD-schijven . Maar desondanks vind ik de documentaire zeer informatief . Ik wist bijvoorbeeld niet hoe het artificiële leven ( robots , machines , ... ) waar wij zo gewend aan zijn allemaal begon . Het is verbluffend als je ziet hoe revolutionair deze dingen slechts een tiental jaren geleden waren , en het toont nog maar eens aan met welke grote stappen de spitstechnologie evolueert . In die zin was het dus zeer aangenaam om naar de documentaire te kijken , maar het doet je zeker ook nadenken welke toepassingen vewezenlijkt kunnen worden in de zeer nabije toekomst dankzij het artificiële leven en intelligentie . 