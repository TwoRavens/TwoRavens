' Artificial Life ' : documentaire over kunstmatig leven ' Kunstmatig leven ' kan simpelweg gedefinieerd worden als : leven gecreëerd door de mens , niet de natuur . Het gaat dus om het nabouwen van biologische verschijnselen en organismen met niet-biologische middelen , zoals bv. computers . Al eeuwen tracht men levenskracht te imiteren en de zoektocht naar het creëren van kuntsmatig leven , houdt de mens dus al lange tijd bezig . De Parijzenaar Jacques de Vaucanson bouwde reeds in de 18 e eeuw mechanische eenden die konden zwemmen , eten en zelfs in staat leken dat eten ook te kunnen verteren . Deze nabootsingen werden in die tijd gezien als voorbeelden van kunstmatig gecreëerd autonoom leven . Later kwamen de grenzen om van kunstmatig leven te spreken evenwel verder te liggen . In de jaren '40 vroeg John von Neumann zich af of er een machine te bouwen is , die zichzelf automatisch kan kopiëren . We zien immers dat dergelijke vermenigvuldigingen door celdeling in de natuur veelvuldig voorkomen . Voor een nabootsing van leven , zou dus dergelijke automatische zelf-duplicatie mechanisch moeten kunnen plaatsvinden . Na een wiskundig model uitgedokterd te hebben , toetste Neumann dit model aan experimenten . Voor deze experimenten gebruike hij triplex onderdelen , die zichzelf via een kliksysteem konden dupliceren , en zo dus in staat waren de celdeling , zoals die in de natuur voorkomt , na te bootsen . Deze zelfreproducerende cellulaire automaten van Neumann , luidden een nieuw tijdperk van kunstmatige intelligentie of A.I. ( artificial intelligence ) in . Intussen gebeuren dergelijke experimenten voornamelijk via computermodellen , omdat daarbij de mogelijkheden vanzelfsprekend veel uitgebreider , zeg maar haast eindeloos , zijn . Zo zijn er experimenten te simuleren die in de praktijk onmogelijk zouden kunnen plaatsgrijpen . Zelfs het principe van de natuurlijke evolutie en zijn ' survival of the fittest ' , is perfect via computermodellen te simuleren . Allerlei geprogrammeerde algoritmen verwerken daarbij ingevoerde gegevens . Het gaat dus duidelijk om een proces dat door de mens gestart wordt . Als invoer , gaat men kenmerken herleiden tot cijfers , die dan tot ketens samengebracht worden . Zo kan de computer bliksemsnel een enorm aantal generaties aanmaken . Het is dus geen wonder dat de keuze van de input , zijnde de kenmerken , uitermate belangrijk is en dus weloverwogen dient te gebeuren . Dit baanbrekende generisch systeem van John Holland , ging men slechts in de jaren '80 uitvoerig bestuderen en implementeren . Voordien was de interesse in het vakgebied van de artificiële intelligentie eerder klein te noemen . Het is pas wanneer Christopher Langton als eerste een internationaal congres omtrent kunstmatige intelligentie organiseert , dat allerlei wetenschappers met een interesse voor A.I. uit diverse vakgebieden samen werden gebracht . Dit was een ware doorbraak , omdat deze wetenschappers voordien erg individueel in de marge werkzaam waren . Chris Langton heeft later ook evolutionaire algoritmen gecreëerd op de computer die onmogelijk in de realiteit te realiseren waren en belangrijke stappen voorwaarts betekenden in het onderzoek naar de evolutie van organische en kunstmatig ontworpen wezens . Mede-organisator van het allereerste congres , Doyne Farmer , opperde op dit congres de belangrijke filosofie dat het leven een automatisch spontaan gebeuren is , waarin deeltjes informatie uitwisselen zonder nodige aanleiding . Deze filosofie werd een fundament voor de studie . Farmer plaatste de creatie van kunstmatige intelligentie ook in een bredere maatschappelijke context en zag enorme potentiële socio-politieke gevolgen . In het MIT ( Massachusetts's Institute of Technology ) , creëert Mr. Brooks robots die autonoom kunnen leven , zoals bijvoorbeeld een maanrobot met sensorgevoelige pootjes , camera's enz. Hij richt zich eerder op het simuleren van levensvormen zoals ze nu voorkomen dan op de simulatie van de evolutie . Zo maakt hij bv. ' cogs ' , oftewel op mensen gelijkende robots . Alle zintuigen zijn dan ook vertegenwoordigd : het zicht via camera's , het gehoor via geluidssensoren en de tast via voelsensoren . Brooks formuleert dan ook de hypothese dat intelligentie niet in de mens zelf bevat zit , maar net ontstaat uit het contact tussen het levende wezen en de wereld . Het is dan de wereld zelf die de complexiteit bevat , en niet de intelligentie of de hersenen van het wezen . Het centrale brein simuleert men met chips , samengevoegd tot verschillende circuits , die elk verschillende functies of onderdelen van het menselijk brein nabootsen . Een centrale processor coördineert dan deze verschillende deelprocessen , en stuurt de robot aan . Men kan zo bv. hand-oog coördinatie aanleren door de deelcircuits voor het zien en het voelen met elkaar in verband te brengen en op elkaar af te stemmen . Stuart Kauffman breidde het idee van de chips uit naar de reële wereld van de moleculen . Concreet wil hij dus de bevindingen van in de technologische sector toepassen in de biologische . Hij denkt na over een moleculaire evolutie om zo nieuwe moleculen te creëren , omdat veel mogelijke moleculen op aarde nog niet bestaan . Deze moleculen zouden dan niet enkel gegevens uitwisselen , zoals chips dat doen via bits , maar ook materie en energie . Als men dan groepen moleculen gaat maken die zich op hun beurt zullen voortplanten , ligt er zelfs een geheel nieuwe biologische evolutie in het verschiet , die van nul af aan kan ontwikkelen , los van onze huidige biologische evolutie . Hierdoor kan men misschien niet enkel de evolutie van individuele wezens beter gaan begrijpen , maar ook nagaan hoe de maatschappelijke evolutie in elkaar zit . Het behoort immers tot de mogelijkheden dat daarin gelijkaardige ontwikkelingen werkzaam zijn als in de evolutie van enkele organismen . Via de zoektocht naar kunstmatig leven en kunstmatige intelligentie , kan men in een bredere context ook naar de fundamenten van het leven en intelligentie an sich op zoek gaan . Men zal immers modellen moeten uitzoeken en programmeren die gelijkaardig zijn aan de redeneringen die ons tot intelligente levende wezens maken . Persoonlijk vind ik de wereld van de kunstmatige intelligentie enorm interessant . Het is naar mijn inzien een noodzaak dat de mens de grenzen van de wetenschap steeds verder blijft leggen en zich blijft ontwikkelen om een goede evolutie te garanderen . Bovendien kan men via het creëren van nieuwe vormen van leven en intelligentie ook zijn eigen ontwikkeling en existentie beter gaan begrijpen . Hierbij mogen ethische kwesties uiteraard niet uit het oog verloren worden . De filosofie , moeder van alle wetenschappen , dient dan ook nauw samen te werken met de wetenschappers , dit vooral ter ondersteuning . Er dient door een comité van ethici nauw op toegekeken te worden dat er geen ethische grenzen overschreden worden . Het is van onnoemelijk belang dat de ontwikkelingen op technologisch gebied gelijke tred houden met de evolutie in de mentaliteit en het denken van mensen ten aanzien van robottechnologie . Kunstmatige intelligentie moet mondjesmaat in de samenleving toegepast worden , zodat gewenning aan het idee ontstaat . Het idee van robots die een gevaar vormen voor de mens , is voorlopig enkel in films en andere media waar te nemen , maar zal ooit misschien een reëele bedreiging vormen . Belangrijk bij het ontwikkelen van een kustmatig autonoom denkend wezen is dus de controle over dat wezen , die sterk gehandhaafd dient te worden . De mens moet de koning van de schepping blijven . Bovendien dreigen sommige wetenschappers te éénduidig met hun ontwikkelingen op het vlak van kunstmatige intelligentie bezig te zijn , zonder veel rekening te houden met de maatschappelijke consequenties van hun uitvindingen . Het is enorm belangrijk dat de onderzoekers zich beschouwen als onderdeel van een brede context , omdat uitvindingen niet als geïsoleerd moeten bekeken worden maar als toekomstige aanvullingen in de samenleving . Tenslotte is het ook nog maar de vraag in hoeverre mensen behoefte hebben aan kunstmatig leven om zich heen . In tijden waarin nieuwe technologie in sneltreinvaart de markt overspoelt , is een zekere terughoudendheid ten opzichte van verregaande nieuwe ontwikkelingen zeker geen overbodige luxe . 