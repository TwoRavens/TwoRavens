Artificial Life In de documentaire Artificial Life praten verschillende wetenschappers over hun methoden om artificieel leven te creëren . Er blijkt niet zoiets te zijn als een eenduidige manier om tot artificieel leven te komen . De verschillende wetenschappers die aan het woord komen hanteren immers allen andere technieken . Voorts gaat deze documentaire in op vragen zoals wat is artificieel leven , wat zijn de gevolgen en hoe artificieel leven ontstaat ? De antwoorden volgen in dit filmpje . Artificieel of kunstmatig leven is leven gemaakt door de mens , het kan ook omschreven worden als het herscheppen van biologische middelen met niet-biologische processen . Dit klinkt allemaal vrij nieuw , maar men probeert echter al gedurende eeuwen natuurlijk leven na te bootsen . Zo ontwierp de wetenschapper Jacques De Vaucanson reeds in de 18de eeuw een mechanische eend die kon eten en dit voedsel bovendien ook nog eens tot fecaliën kon verteren . De interesse voor de creatie van artificieel leven groeide echter pas echt in 1987 toen de term " artificieel leven " gelanceerd werd op een conferentie in Los Alamos . Deze conferentie werd georganiseerd door Doyne Farmer en betekende de start voor vele onderzoeken . John Holland is één van de wetenschappers die aan het woord komt in de documentaire . Zijn doel is een computer zelfstandig te doen denken en handelen . Zo moet deze computer voornamelijk zelf zoeken naar complexe problemen en deze trachten op te lossen . Hoe gaat hij te werk ? Het vertrekpunt van Holland is de Darwinistische theorie . Hij tracht Darwins theorie van de natuurlijke selectie immers na te bootsen door een lijst kenmerken in de computer in te geven en hier een waarde aan toe te kennen . De waarde wordt weergegeven als een reeks getallen . Hij maakt nieuwe reeksen getallen en bekomt zo andere kenmerken . Holland bestempelt zijn werkwijze als de " reproductie van genetische algoritmen " . Ook de Amerikaan Chris Langton experimenteert met revolutionaire algoritmen . Hij tovert een wereld met ruitjes op het computerscherm die zich voortbewegen naar hun ideale verblijfplaats , bepaald door de warmte . Deze ruitjes bezitten de merkwaardige eigenschap om zichzelf te kopiëren en zo verdere generaties voort brengen . Dat is kunstmatig leven volgens Langton . In het Massachussetts Institute of Technology werkt R. Brooks aan robots die zich menselijk gedragen . Een voorbeeld van zulk een robot is Cog . Brooks werkt hier niet met algoritmen zoals Holland of Langton , maar hij tracht de neuro-anatomie van het brein te imiteren . Zo kan Cog bijvoorbeeld voelen via aangebrachte sensoren op de huid en alle kanten opkijken door zijn hoofd te draaien naar de juiste richting . Stuart Kauffman , wetenschapper in het Sante Fe Institute , zoekt het dan weer elders : bij de " toegepaste moleculaire evolutie " . Hij gaat willekeurige DNA-strengen aanmaken die een hele reeks nieuwe eiwitten produceren . Er zijn 10 tot de macht 130 eiwitten met aminozuren mogelijk en 10 tot de macht 60 eiwitten zonder aminozuren . Kauffmans theorie luidt dus dat er potentiële moleculen bestaan die we nog niet kennen . Hij wil deze creëren en hiermee een nieuwe evolutie veroorzaken . Zo is de studie van de opbouw van gemeenschappen mogelijk ( de moleculen gaan immers ecosystemen aanmaken ) en krijgt men dieper inzicht in de beschaving van organismen , zoals de mens . De film sprak me niet volledig aan , vooreerst omdat ik er weinig van begreep . Dit was voornamelijk te wijten aan het veelvuldig gebruik van wetenschappelijke jargon . De verschillende ideeën van de onderzoekers waren ook vrij abstract en dus moeilijk te vatten . Ik kan me voorstellen dat wetenschappers in extase zijn bij het horen van deze lumineuze ideeën om kunstmatig leven voort te brengen , maar het doet mij weinig . Mijn mening over artificieel leven en of het al dan niet nuttig kan zijn is afhankelijk van de vorm die het zal aannemen . Hebben we het hier over moleculen en minirobotjes of hebben we het over klonen en organismen die evenwaardig zijn aan de mensheid ? Mensen hebben vaak schrik van levensbedreigende robots of computers die de overhand nemen , kijk maar naar films zoals 2001 A Space Odyssey of The Terminator . Ik denk echter dat deze systemen te controleren zijn , sinds wij ze ook gemaakt hebben . De intelligentie zal niet zo ver reiken als de onze , hoewel ik dit zeer voorzichtig zeg : de toekomst kan verrassingen brengen natuurlijk , want de vooruitgang die de wetenschap maakt boezemt me soms angst in . Klonen vind ik onder andere een overbodige kundigheid . Welk nut kan de vermenigvuldiging van een organisme , een wezen tot twee dezelfde , hebben ? Als men de lange evolutie van wetenschap en technologie onder de loep neemt , kan men veel negatieve aspecten opmerken . Om enkele clichés op te noemen : de atoombom , radioactieve straling , kernenergie , of zelfs wapens ; vele uitvindingen waar de wetenschappers hun medemensen met verwoesten . Maar als wederbalans bedenken ze dan ook positieve dingen die hun fouten weer rechtzetten zoals bijvoorbeeld medicijnen . De vraag is dan tot welke categorie artificieel leven zal behoren : de negatieve , levensbedreigende of positieve , levensbevorderlijke categorie ? Dat zal allemaal afhangen van de functie die het kunstmatig leven zal vervullen . We kunnen best leven met een robot die al onze problemen oplost en het huishouden doet , maar wat heeft het menselijke leven dan nog te bieden ? De toekomst zal het ons zeggen , want artificieel leven zal zeker en vast vorm krijgen in onze samenleving . 