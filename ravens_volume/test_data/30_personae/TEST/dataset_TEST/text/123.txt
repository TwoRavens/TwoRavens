Kunstmatige intelligentie De wiskundige Von Neuman wilde de celdeling laten nabootsen door machines , hij stelde zich de vraag of zelfreproductie bij complexe machines mogelijk is . Zo ontwierp hij een machine uit triplex dat vanaf het moment dat er vier basiseenheden in elkaar geklikt zijn deze aaneenschakeling uiteenvalt in twee nieuwe , afzonderlijke delen elk bestaande uit twee basiseenheden . Op dit verschijnsel ontwierp hij nog enkele varianten met schuine kliksystemen en kliksystemen wanneer de eenheden in beweging zijn . Ook ontwikkelde hij een kliksysteem dat niet enkel frontaal werkte maar ook een die langs beide zijden kon worden bevestigd . Zo bootst men biologische fenomenen na met niet-biologische mechanismen . Het onderscheid tussen echt en kunstmatig leven wordt steeds moeilijker te trekken . Men maakt verschillende objecten die zich gedragen als levende organismen . Kunstmatig leven is leven dat ontworpen en gemaakt is door de mens en niet door de natuur . Men kan dit doen door verschillende elementen samen te brengen en te laten versmelten tot nieuwe gehelen . Dit gegeven fascineert de mens al eeuwen . Zo heeft men in Frankrijk in de 17de eeuw reeds een mechanische eend ontworpen , en geproduceerd . Deze kunstmatige eend was in staat om te eten , dit voedsel door allerlei chemische processen te laten verteren en dan ook met uitwerpselen tot gevolg . Een mechanische verteringsmachine als het ware . John Holland ontwikkelde een computerprogramma dat werkt als het dekprogramma van een paardenfokker . Hij start een genetisch algoritme op . De eigenschappen die in de genetische codes zitten worden gekozen , vervangen door getallen en zo gereduceerd tot cijferketens . Deze ketens worden gekopieerd en later worden ze met elkaar gekruist . Zo ontstaan twee nieuwe ketens , twee nieuwe combinaties . Er heeft zich hier dus een reproductie voorgedaan , een reproductie met als uitkomst iets nieuws . In 1987 vond een conferentie plaats over het onderzoek naar de mogelijkheden van kunstmatig leven . Voor de aanwezigen , die vanuit alle hoeken van de wereld kwamen overgevlogen , was het een openbaring . Ze hadden hun werk en zichzelf jarenlang als alleenstaande in dit veld van de wetenschap gewaand . Eindelijk werden er contacten gelegd en konden ervaringen worden uitgewisseld . Dayne Farmer is ervan overtuigd dat de vooruitgang op het vlak van kunstmatig leven , de wereld binnen enkele jaren grondig zal veranderen . De impact die bepaalde inzichten kunnen hebben op de maatschappij is op dit moment nog niet in te schatten . " Leven " is iets wat spontaan en automatisch ontstaat , de levenspotentie staat als het ware te springen tot hij naar buiten mag komen om daar dan in volle glorie en uitbundigheid uit te barsten . Het is dus zeer waarschijnlijk dat leven zich ontwikkeld en zelfstandig evolueert . Dit geldt evengoed voor kunstmatig leven of kunstmatige intelligentie . Sinds het prille begin van deze strekking binnen de wetenschap kende het vele stromingen en heeft het vele gezichten gekregen . Zo zijn er onderzoekers die zich toespitsen op het ontwikkelen van robots . Er is de autonome menselijke robot Cog . Hij bezit een verstand dat vergelijkbaar is met het niveau van een klein kind . Zijn " lichaam " is bedekt met sensoren en de camera's zijn verbonden met zijn hersenen . De coördinatie hoofd-armen is zeer ingewikkeld en vraagt een grote expertise . Ondanks de complexiteit is men er wel in geslaagd deze te ontwikkelen bij deze robot . Cog heeft dus een huid die kan voelen , verder kan hij ook alles zien en horen . Hij is zich " bewust " van wat er zich in zijn lichaam afspeelt want hij kan horen , zien en voelen . Wat we zijn komt voort uit een wisselwerking tussen binnen en buiten . De complexiteit zit in de wereld niet in de mens . Verder heeft dit onderzoekscentrum ook insecten ontwikkeld . Insecten zijn heel kleine levende wezens maar zijn in staat om volledig te functioneren en ze bevatten zeer veel informatie . Ze bezitten een gedecentraliseerd controlecentrum en waarschijnlijk hebben mensen dit ook . Intelligentie komt tot stand door interactie met de omgeving . Met de Cog robot probeert men de complexiteit van de mens te benaderen . Chris Eargton houdt zich bezig met het onderzoeken van zelf reproductie . Volgens Stuart Kaufmann is het mogelijk om genetische bouwstenen te creëren en zo volledig nieuwe moleculen te maken . In elk geval zijn nog niet alle mogelijke combinaties van moleculen uitgeprobeerd door de natuur zelf . Misschien bestaan er wel andere nuttige moleculen die door kunstmatige ingrepen kunnen worden ontwikkeld . Zo wil hij chemische processen op gang brengen en stoffen ontwikkelen die nuttig kunnen zijn voor de samenleving van vandaag . Kunstmatige intelligentie op computers . Men heeft computerprogramma's ontwikkeld waar moleculen elkaar manipuleren , eigenschappen doorgeven en zichzelf reproduceren . Ook werden programma's gemaakt waarbij moleculen bepaalde informatie of boodschappen kregen zoals bijvoorbeeld : het zoeken naar een bepaald temperatuurveld , deze moleculen zijn dan ook uitgerust met een temperatuurdetectiesysteem . Ze kunnen dan proberen een bepaalde temperatuur te benaderen . Ze gaan hiernaar op zoek totdat ze de juiste temperatuur hebben gevonden . Op die manier kan men nieuwe evolutie ontwerpen , de evolutie beter begrijpen en volgens sommigen is het de sleutel naar het begrijpen van onze complexe maatschappij . Het onderzoek naar kunstmatig leven heeft dus zeker een groot nut . Het laat toe de wereld rondom ons beter te begrijpen en zo kan men dan ook beter inspelen op wat er rondom ons in de wereld gebeurt . Een maatschappij volledig doorgronden aan de hand van computermodellen lijkt me echter een zeer hoge verwachting . De documentaire is al van een lange tijd geleden . De bezielers van de eerste projecten waren heel gedreven , maar naar mijn oordeel toch een beetje naïef in hun opvattingen . De zelfreproductie van die triplexen machines ? In hoeverre kan of mag men dat reproductie noemen ? In mijn opzicht waren zij daar al en heeft hij ze gewoon aan elkaar vastgemaakt en klikten ze uit elkaar vanaf dat ze met een bepaald aantal zijn . Een onderzoeker spreekt in de documentaire over het feit dat onze leefwereld wel eens op zeer korte tijd zou kunnen veranderen . We leven nu in die tijd en er is inderdaad zeer veel veranderd . De toegang tot informatie is ontzettend . Zo ver zelfs dat het moeilijk wordt de stroom aan informatie aan te kunnen . Verder zijn de autonome robots een goede oplossing voor de zeer gevaarlijke werkjes die moeten uitgevoerd worden maar in feite té gevaarlijk zijn voor de mens . Op het vlak van speelgoed heeft de robot-industrie zich niet onbetuigd gelaten . Pratende knuffels en interactie met het speelgoed is nu mogelijk . Blijft echter het feit dat dit geen echte reproductie is . Het leven zelf wordt niet gereproduceerd het gaat steeds om computermodellen en cijfertjes . Computers en robots zijn afhankelijk van de mens . Er bestaat nog steeds een knopje om hen aan of af te zetten . Zijn we het beu dan is het gedaan . Zo gaat dat niet met echt leven . Echt leven stopt wanneer de cellen moe zijn en stoppen met zich te reproduceren . Ik heb er moeite mee om deze documentaire te geloven . Er zal altijd een onderscheid zijn tussen echt en artificieel leven . Kunstmatige intelligentie kan een oplossing bieden voor bepaalde problemen in de omgeving van de mens , maar autonome beslissingen nemen , dat blijft toch iets apart voor een denkend wezen als de mens . De mens kent gevoelens en empathie , kan men robots en kunstmatig leven ook zo programmeren dat zij emoties , karaktertrekken hebben ? Een maatschappij is evengoed een complexe machine , maar daar een evolutie mee vergelijken ? 