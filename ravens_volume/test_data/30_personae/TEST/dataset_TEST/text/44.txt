Een machine die zichzelf kopieert , zoals een levende cel zich voortplant . Dit proberen wetenschappers te bereiken door experimenten rond het Von Neumann-model . Het principe bestaat eruit dat twee units in elkaar passen , een derde unit wordt probleemloos geaccepteerd , maar bij de toevoeging van een vierde unit deelt het geheel zich in het midden in twee . Nu is er dus een deling gebeurd en kan men van voor af aan beginnen . Dit is enkel het principe , de uitwerking van een model dat werkelijk zichzelf kopieert , gaat gepaard met heel wat zoekwerk , denkwerk en berekeningen . Dit voorbeeld is maar een kleine schakel in het grote onderzoeksproces naar ' Artificiel Life ' . Dé uitdaging in de wetenschap is het vinden van kunstmatig leven , zoals de titel van de film ' Artificiel Life ' al voorspelt . De belangrijkste eigenschap van kunstmatig leven is dat het niet door de natuur , maar door de mens zelf gemaakt is . Hiervoor gaan wetenschappers op zoek naar de fundamenten van leven en van intelligentie . Door middel van niet-biologische elementen , zoals computers , tracht men biologische effecten opnieuw te bekomen . Het uiteindelijke doel is te komen tot iets met de gedragingen van een biologisch organisme . Chris Langton was de man die de interesse voor dit vakgebied bij vele wetenschappers aanwakkerde . In een vergadering , dit was de allereerste ' Artificiel Life'-conferentie , zette hij zijn filosofie uiteen . Langton wilde namelijk op zoek gaan naar spontane processen zoals in de natuur . Het leven heeft in de loop der tijd plaatsgevonden door simpele delen die op elkaar reageerden . Dit waren natuurlijke verschijnselen die geen interactie vereisten . Sinds deze conferentie zijn er vele stromingen ontstaan binnen het ' Artificiel Life'-onderzoek . Zo greep John Holland terug naar de Von Neumann-cyclus om een machine te bekomen die zichzelf reproduceert . Hollands onderzoek naar ' zelfreproductie ' begon in de natuur . Via natuurlijke selectieprocessen wilde hij proberen nieuwe dingen te ontdekken . Om te beginnen zette hij kenmerken om naar een reeks getallen in de computer . De kunst is juist die eigenschappen te selecteren die je kan reduceren tot een getallenrij , dewelke dan een ' combinatie ' genoemd wordt . Wanneer deze combinaties dan nog eens met elkaar gecombineerd worden krijgt men ' recombinatie ' . Dit proces is vergelijkbaar met een genetisch algoritme . Uiteindelijk wil men door dat soort algoritmes een systeem vinden waardoor een computer uit zichzelf steeds complexere dingen kan maken . Zo zien we een slangvormig patroon dat zichzelf , door een eerder ingegeven formule , voortdurend kopieert . De slang vertrekt vanuit een vierkant en dijt steeds verder uit naar een complexere figuur . Ook Rodney Brooks ging op onderzoek . Hij wilde een autonome robot creëren . Zijn experiment bestond uit een gesimuleerde maanlanding waarbij een mensachtige robot allerhande taken zelfstandig zou uitvoeren . Eerst moest hij een zo menselijk mogelijke robot maken . Brooks streefde ten eerste naar een menselijke gedaante . Vervolgens wilde hij dat de robot een intelligentiestatus van een klein kind verkreeg . Ten slotte moest de robot een door de computer gereproduceerd brein krijgen . Met dit brein zou de robot in staat zijn iets te leren , zoals naar één punt kijken terwijl hij verder door de ruimte beweegt . Om het plaatje compleet te maken kreeg de robot een naam , Cog . De ultieme proef bestond eruit dat de robot vier dagen in een doos opgesloten zat en dan vrijgelaten werd . De proef lukte , de doos ging open en Cog volbracht de gewenste opdrachten op zelfstandige basis . Allerlei sensoren hadden ervoor gezorgd dat hij zich in de wereld voelde . Zo had hij geluidsherkenners , huidsensoren , temperatuursensoren , enz. Het uiteindelijke doel was inzicht in het menselijke brein te krijgen , namelijk of een beschrijving van een brein genoeg was om intelligentie te kunnen tonen . Chris Langton wilde het proces van de evolutie begrijpen , de evolutionaire algoritmen . Daarom bekeek hij de wereld als een geruit papier . Door allerhande formules kon een machine een voortdurende kopie van een vierkant op het geruite blad maken . Zo bestudeerde hij de evolutietheorie door te experimenteren met evolutionaire processen . Maar Langton bleef met de vraag zitten of dit 2D-model kon tippen aan de echte complexe wereld . Een laatste onderzoeker waarmee we kennis maakten , was de arts Stuart Kauffman . Kauffman probeerde door middel van nieuwe technieken gigantisch veel verschillende eiwitten te maken . Dit deed hij door complexe moleculen in complexe systemen te plaatsen waardoor hij totaal nieuwe moleculen wilde verkrijgen . Zijn theorie is dat er nog oneindig veel moleculen zijn die nog nooit bestaan hebben . Het leven is maar voor een fractie van het aantal soorten moleculen benut . We hebben nu maar één geschiedenis van 4 miljard jaar , dit is zeer beperkt . Wanneer we opnieuw zouden beginnen bij het begin , met een reageerbuis moleculen , dan zou er waarschijnlijk een andere wereld gevormd worden . Een stijgende diversiteit aan eiwitten en moleculen zou zeer interessant zijn bijvoorbeeld voor het ontwikkelen van een medicijn of van nieuwe chemische systemen . Wanneer deze nieuwe moleculen in netwerken dan ook nog eens op elkaar gaan reageren , kunnen we spreken van ' Artificiel Life ' . ' Artificiel Life ' zag er voor mij uit als een echte sciencefictionfilm . De wereld van proefbuizen en computers associeer ik nog steeds met onmogelijke uitvindingen zoals in ' Jommeke'-strips . Toch zijn deze technologische en wetenschappelijke vooruitgangen stilaan een deel van de werkelijkheid geworden . Elke dag zijn er wel vorderingen in de wetenschap waardoor er nieuwe oplossingen voor ziektes gevonden worden . Vele ruimtereizen gaan stilaan de aarde vanop een afstand beïnvloeden . Robots en automatisering nemen het werk van de mens over . Hierbij heb ik een dubbel gevoel . Het leven wordt de mens comfortabeler en gemakkelijker gemaakt . Maar hoe lang zal dit blijven duren ? Zijn er ook negatieve kanten aan deze zaak ? Zoals Kauffman al voorstelde , is onze geschiedenis van 4 miljard jaar slechts als een zandkorrel op een strand . De technologie neemt nog maar een goede honderd jaar zijn opmars en de laatste twintig jaar worden er stilaan ' onmogelijke ' dingen uitgevonden , zoals de gsm , gps , ... Maar tegelijkertijd merk je op dat de aarde weerwerk biedt . Niemand zal ontkennen dat het bergaf gaat met ons milieu en de natuur . Wat dit in de toekomst zal brengen is nog maar de vraag . Vooral in de verwesterde gebieden van de aarde steken er problemen op als overstromingen , extreme klimaatverschuivingen , onvruchtbaarheid , ... Voorlopig biedt de mens hier oplossingen voor . We hebben tenslotte helikopters uitgevonden , hiermee kunnen we mensen in de overstroomde gebieden gaan redden . IVF is een fantastische uitvinding voor mensen die geen kinderen kunnen krijgen . Wat de mens dus wil is de natuurlijke gang van zaken overnemen , beïnvloeden en zelfs tegengaan . De mens wil macht hebben . Hierbij ontkent de mens vaak de macht van de natuur en dit zal stilaan zijn ondergang betekenen . Om terug te komen op het voorbeeld over IVF . Dit is natuurlijk een vooruitgang op wetenschappelijk vlak . Men kan zwangerschappen beïnvloeden en weet veel meer over de foetus dan vroeger . Maar door IVF bestaat de kans dat de vruchtbaarheid gaat dalen . Zwakke cellen worden nu een handje geholpen en er komt een kind uit voort . Het zal niet verbazen dat de zwakheid soms erfelijk is en wij dus onvruchtbaren voortplanten . Bij het ' oudere ' systeem , namelijk het systeem van de natuur , was er de natuurlijke selectie die ons in stand hield , the struggle of the fittest . De robots en automatisering nemen het werk over van de mens . Maar bestaat de mogelijkheid dan niet dat de robots niet alleen het werk overnemen , maar ook de mensheid . Wetenschappers willen een robot maken die gelijkend is op de mens , mét een brein . Dit lijkt heel sterk op sciencefiction , maar niemand zal het weten . Zal de menselijke macht nog lang standhouden of neemt de technologie deze over ? Óf zal de natuur zijn tol eisen ? We zullen zien wat de toekomst brengt . 