Artificial Life : de zoektocht naar levenskracht Al sinds oudsher houdt het vraagstuk rond intelligent leven de mens bezig : is de mens in staat leven te scheppen ? En wat nog veel belangrijker is : is het mogelijk leven te scheppen dat niet alleen zichzelf in staat houdt , maar zich ook voortplant ? In de literatuur werden er vanaf de Oudheid heel wat verhalen op deze fantasie geënt . De auteurs halen vaak de ethische vragen aan in hun werk . Meestal kunnen we deze verhalen vinden binnen het horrorgenre . Dit wijst op de angst voor losgeslagen creaties en immorele wetenschappers . Ondertussen heeft de technologie ook niet stilgestaan . Waar men vroeger over fantaseerde ligt nu bijna binnen onze mogelijkheden . Met de intrede in het digitale tijdperk zijn een aantal nieuwe technieken ontwikkeld en is er een grotere betrouwbaarheid verkregen . Over het prille begin van de desbetreffende wetenschap en het pionierswerk van verschillende wetenschappers handelt de film . Met A.L. ( Artificial Life ) verwijst men naar het leven dat door de mens gemaakt wordt , in plaats van door de natuur . De mens functioneert dan als demiurg . Bovendien tracht men biologische verschijnselen te herscheppen met niet biologisch materiaal , bijvoorbeeld computers . De schepping zal zich dan gedragen als een biologisch organisme . Reeds eeuwen deed men pogingen om de levenskracht na te bouwen . Zo werd er in de 18de eeuw een mechanische eend gemaakt . Deze kunsteend was een machine die haar tijdgenoten versteld liet staan . Later verrichtte men onderzoek via modellen . Begin jaren 50 bouwde men een machine die zichzelf kon kopiëren , ze simuleerde celdeling . Het mechanisme bestaat uit verschillende elementen , gebouwd uit triplex , die in elkaar grijpen . Wanneer er nu echter een aantal elementen wordt toegevoegd , splitst de structuur zich automatisch . Dit in analogie met het verloop van celdeling in de natuur . Op deze wijze bootste men selectie en evolutie na . Met de opkomst van computers hoefde men echter geen knutselwerkjes meer te maken . Het was immers veel eenvoudiger en accurater de computer het werk te laten doen . Via een computer bewees John Von Neumann in 1950 dat het mogelijk was een machine te bouwen die zichzelf reproduceerde . Hiermee werd het startschot gegeven voor intensief onderzoek naar A.L. : men was er in geslaagd het cruciale kenmerk van leven , namelijk reproductie , na te bootsen . Later onderzoek in de jaren 60 borduurde hierop verder . Men trachtte de genetische en natuurlijke selectieprocessen te imiteren . De werkwijze omvatte het reduceren van kenmerken tot een reeks getallen én aan deze kenmerken een waarde toe te kennen . Deze gegevens werden ingevoerd in een computer die dan zelf aan een genetisch algoritme werkte . Het resultaat was baanbrekend : de computer slaagde erin duizenden generaties te berekenen . Het onderzoek naar A.L. kreeg een flinke impuls in de jaren 80 . Toen organiseerde Doyne Farmer een congres over A.L. met wetenschappers uit verschillende velden . Dit was het eerste Artificial Life - platform , tot dan toe werkten velen individueel . Men wist niet wat andere wetenschappers onderzochten . Op het congres werd men met verscheidene ideeën en bevindingen geconfronteerd . Na het congres ontstonden samenwerkingsverbanden en kende het onderzoek een explosieve groei . A.L. is een breed onderzoeksterrein met verschillende gezichten en stromingen . Sommige onderzoekers , zoals Doyne Farmer , kijken verder dan het zoeken naar technologische oplossingen . Hij stelt zich vragen over de filosofische en ethische kant van de zaak . Wat zal de impact van de A.L. op het leven van de mens zijn ? Volgens Farmer zullen de socio-politieke consequenties voor de mens zeer verstrekkend zijn , zelfs groter dan de uitvinding van de boekdrukkunst of de industriële revolutie . Voor het zover is , dient er natuurlijk nog heel wat werk verricht te worden . In het Massachussets Institute of Technology werkt men aan een interessant project onder leiding van dhr. Brooks . Hier bouwt men aan een autonome robot die zich als mens dient te gedragen . Deze mensachtige robot , Cog , krijgt ook een menselijke gedaante . Hij dient de lage functies van de mens uit te voeren , daarbij geholpen door sensors en camera's . Later zal hij ook het vermogen om te leren bezitten . Via aangeleerde concepten , zoals coördinatie van zijn ledematen , kan men een basis leggen voor hogere concepten zoals evenwicht . Opmerkelijk is dat de samenstelling van Cogs brein lijkt op de samenstelling van de verschillende verwerkingselementen in het menselijk brein . Er zijn nog veel plannen voor Cog . Het doel is de robot te laten zien , horen , voelen zowel in als uit zijn lichaam . Zo wil men via sensoren op het Cogs omhulsel een tastzin creëren , door het toevoegen van soundprocessing technologie spraakherkenning en interactie met mensen laten ontstaan . De wetenschappers van het Massachussets Institute of Technology gaan er immers vanuit dat intelligentie ligt in het niveau van interactie met de buitenwereld . Deze wereld is zo complex dat een vloeiende interactie een heuse uitdaging is . Daarom is het vraagstuk omtrent evolutie en reproductie hier nog niet aan de orde . Chris Langton benadert A.L. op een andere wijze : hij bouwt niet in de reële maar in de virtuele wereld , bovendien werkt hij rond evolutie en reproductie . Hij creëerde een kunstmatige wereld , bestaande uit structuren die zichzelf kopiëren . Verder is er ook een zwerm-simulatiesysteem : interessant om de interactie tussen groepen te analyseren . De wezentjes gaan allen op zoek naar een perfecte temperatuur . Deze temperatuur werd echter ingesteld door de onderzoeker zodat deze vat heeft op de zoektocht van de entiteiten . Het onderzoek naar A.L. een twee dimensionale wereld is dus ook vruchtbaar . Een andere strekking is de toegepaste moleculaire evolutie . Een van de pioniers was Stanley Miller , die in de jaren 50 een experiment rond complexe organismes uitvoerde . In de toegepaste moleculaire technologie tracht men moleculen te bouwen die nog nooit bestaan hebben . Zo schept men een grotere diversiteit in moleculen . Toepassingen hiervoor zijn nieuwe medicijnen , materialen en chemische systemen . Sommige nieuwe moleculen hebben het vermogen zich voor te planten . Door dit kenmerk zijn ze zeer interessant voor het Artificial Life onderzoek . Hier vindt immers reproductie plaats , de eigenschap die zo essentieel is voor A.L. Bovendien gebeurt deze reproductie in de fysieke wereld en niet op een computerscherm . In de virtuele wereld wordt enkel informatie doorgegeven , deze moleculen geven echter ook materie en energie door . Deze moleculen leven in systemen die samenwerken in gemeenschappen , ze scheppen hun eigen wereld . Dit kan een instrument zijn om meer inzicht te verkrijgen in onze eigen gemeenschap . Het A.L. onderzoek is al flink geëvolueerd sinds zijn ontstaan . Het boeiende aan deze wetenschap is het brede werkveld en de verschillende benaderingen . De toepassingen van Artificial Life kunnen onze wereld verrijken , bovendien maken ze het ons het leven gemakkelijker . Het onderzoek is echter nog niet in niet stadium waarin Artificial Life echt een deel uitmaakt van het menselijke leven . Er ligt dus nog heel wat werk voor de boeg . Verder dient men zichzelf ook te bevragen : is dit niet een tak van de wetenschap waarin de mens enkel tracht zijn eigen kunnen te bewijzen ? Wetenschappers zien het als een uitdaging voor de mens , maar is het wel verantwoord veel geld aan dit onderzoek te spenderen ? Er zijn veel dringendere problemen op de wereldagenda die de aandacht van wetenschappers nodig hebben , zoals hongerbestrijding , klimaatbeheersing en onderzoek naar medicijnen ... Bovendien grijpt men in de toegepaste moleculaire evolutie in op de natuur , de gevolgen hiervan kunnen enorm zijn . Het A.l. onderzoek dient dus zich meer te richten naar de noden van de mens en de wereld . 