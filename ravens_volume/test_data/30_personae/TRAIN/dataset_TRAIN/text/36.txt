Experiment : Tekst film artificial intelligence De film begint met het laten zien van een soort triplex plaatjes die van links naar rechts bewegen . Door deze horizontale beweging verkrijgen ze energie . Door verschillende van die plaatjes te combineren , kan men de energie vergroten . Het maximum aantal plaatjes dat gecombineerd kan worden is drie ; als men er vier aan elkaar schakelt , valt de constructie uit elkaar in twee constructies van twee plaatjes . Als men nu deze procedure vervangt door een procedure waar men gebruik maakt van een computer , kan men over artificiële intelligentie beginnen spreken . Bij het onderzoek naar artificiële intelligentie gaat men ook op zoek naar de fundamenten van leven en intelligentie . ' Artificial intelligence ' betekent eigenlijk ' leven gemaakt door de mens ' . Het zou dus geen natuurlijk proces zijn dat uit zichzelf plaatsvindt , maar een proces dat door de mens uitgelokt en uitgevoerd wordt . Volgens enkele onderzoekers wordt er gestreefd naar het herscheppen en synthetiseren van biologische processen . Dit gebeurt onder andere met behulp van chemicaliën . Het uiteindelijke doel is dus een biologisch levend wezen te creëren . De interesse in artificiële intelligentie is niet zo nieuw als ze wel lijkt . Zo was er in de achttiende eeuw in Parijs een wetenschapper &slash; onderzoeker die een artificiële eend had gemaakt waar menigeen van onder de indruk was . De eend was bekleed met echte veren , kon lopen en produceerde , weliswaar artificiële , uitwerpselen . Het scheen de mensen niet te deren dat de eend niet echt leefde , er was interesse alom . Na Von Neumann , die geloofde in zelfreproductie , was John Holland de eerste onderzoeker op het gebied van artificiële intelligentie . Hij slaagde erin zijn computer zelf te laten zoeken dor principes als bijvoorbeeld de evolutieleer in te voegen . In de zelfreproductie van Von Neumann geloofde Holland echter niet . De theorie van Holland bestaat erin menselijke kenmerken te reduceren tot reeksen getallen . Zo'n reeks noemt hij dan een streng . Dan brengt hij een genetisch algoritme in de computer in en op die manier vindt het proces ' crossing strings ' plaats . Dit wil zeggen dat de computer de verschillende reeksen getallen op alle mogelijke manieren met elkaar gaat combineren met behulp van het genetisch algoritme . Heel dit proces gebeurt ontzettend snel . Een lange tijd waren alleen de onderzoekers zelf en hun studenten geïnteresseerd in het onderzoek naar artificiële intelligentie . Maar sinds de jaren tachtig is er al een breder publiek te vinden voor alles wat met artificiële intelligentie te maken heeft . Deze evolutie heeft waarschijnlijk ook veel te maken met het feit dat er toen een congres is gehouden over artificiële intelligentie . Allerlei mensen die in hun dagelijkse leven veel met computers werkten , informatici , fysiologen , biologen en andere geïnteresseerden waren bij elkaar gekomen om het congres te volgen . In totaal waren ze ongeveer met 150 mensen die allemaal met hetzelfde bezig waren . Rond het congres werd ook een heuse reclamecampagne gehouden . Met deze bijeenkomst is er dus een belangrijke start genomen , niet alleen omdat men kennis aan elkaar kon doorgeven , maar ook omdat het hele onderzoek en fenomeen van artificiële intelligentie zo bekendheid heeft vergaard . Doyne Farmer , wiens werkruimte zich in Santa Fe in Mexico bevindt , is een onderzoeker die aanwezig was op het congres . Hij zegt onder andere dat hij veel kunstvormen gezien heeft op dat congres ; hier bedoelt hij waarschijnlijk mee dat alle onderzoekers resultaten of bevindingen hadden bereikt binnen verschillende domeinen en dat die allemaal knap gevonden waren en dat er zo dus een enorme verscheidenheid aan ' kunst ' te zien was . Tevens zegt hij dat artificiële intelligentie wel degelijk een spontaan opkomend verschijnsel is . Hij houdt zich bezig met de vragen hoe hij leven kan laten ontstaan uit simpele elementen en voor wie of wat we zijn . Als er een grote doorbraak komt in artificiële intelligentie zal dat volgens Farmer ook sociale en politieke gevolgen hebben . Hij meent dat de uitvinding van de drukkunst en andere belangrijke uitvindingen voor onze samenleving slechts kleine verwezenlijkingen zullen lijken in vergelijking met artificiële intelligentie . In artificiële intelligentie zijn er veel verschillende stromingen en inzichten , zo volgt de film ook een zekere onderzoeker Brooks die zich in het Massachusets Institute te Cambridge bevindt . Hij houdt zich bezig met het bouwen van autonome robots . Zo heeft hij met zijn onderzoeksteam een experiment in de ruimte , meer bepaald op de maan , uitgevoerd . Hij heeft een robot in een ruimtevoertuig gestopt en dat ruimtevoertuig heeft dan een zachte maanlanding gemaakt . Bij de landing ging het ruimtevoertuig open en sprong ook de robot open waarna hij begon te lopen . In de robot bevond zich een camera die alles filmde en de robot is er ook in geslaagd enkele stalen te nemen . Dit was de eerste geïntegreerde proefvlucht van onderzoeker Brooks . Op dit moment is hij met zijn team ook bezig met de constructie van de robot ' Cog ' , een mensachtige robot . Hij bezit al een hoofd , een nek , heupen en ogen die op dezelfde manier als die van echte mensen bewegen . Men is ook bezig met de aanmaak van zijn hersenen die onze neuro-anatomie nabootsen . De bdoeling hiervan is ook meer inzicht te krijgen in de werking van het menselijk brein . Dingen die hij gaat leren zijn bijvoorbeeld : voorwerpen met de ogen volgen door ook de nek mee te draaien , met de handen voorwerpen aanraken , de handen naar elkaar brengen . Het nut van deze bewegingen is dat hij zich bewust wordt van zijn lichaam . De creatie van Cog is natuurlijk niet uit het niets gekomen . Eerst is men begonnen met het maken van bewegende robots die van de ene kamer naar de andere kamer kunnen gaan . Dit zijn onder andere robots in de vorm van insecten . Zo is er de zespotige robot Hannibal . Elke poot is uitgerust met een eigen processor en sensoren . De processoren staan ook in verbinding met elkaar . Zo zorgt men ervoor dat bij een obstakel aan een bepaalde poot de processor van die poot de juiste signalen aan de andere poten doorgeeft en dat Hannibal dus op die manier het obstakel ontwijkt . Volgens Brooks werkt het ook zo bij de mens en is het verhaal dat wij over een soort centrum beschikken dat alles regelt een grote mythe . Verder is Brooks ook bezig met het maken van een prototype van een hand , van een geluidsverwerkingssysteem , van armen en van huid voor Cog . De huid zal bestaan uit een soort plasticfolie met sensoren in om aanrakingen te kunnen voelen . Voor alle lichaamsfuncties werkt men eigenlijk met sensoren . Cog zal dus grotendeels bestaan uit sensoren , een processor , monitoren en kabels in de rug ; het eigenlijke brein zal zich in zijn rug bevinden . Brooks zegt ook dat zijn onderzoek niet gericht is op evolutie maar gewoon op de vraag " hoe kunnen we zelf zoiets maken ? " . Een andere onderzoeker die gevolgd wordt in de film is Chris Langton , arts van beroep . Hij werkt met evolutionaire algoritmen in zijn computer . Hij stelt regels op , laat de computer een structuur maken en laat die structuur dan kopiëren . Zo krijgt hij kleine constructies in de vorm van een ' loop ' . De constructies vermenigvuldigen zich heel snel en zo komt er een ' overbevolking ' in zijn systeem . Hij gebruikt ook nog een ander systeem , namelijk het zwermsimulatiesysteem . Hiermee wil hij de evolutietheorie bestuderen . Eind jaren vijftig was er nog een andere onderzoeker , Stanley Miller . Hij hield zich bezig met het maken van DNA-strengen , bouwstenen voor organisch leven . Hij heeft het over een toegepaste moleculaire evolutie . Volgens hem bestaan er heel veel moleculen en weten we nog niet exact hoeveel . Voor het leven is er nog maar een fractie van al die moleculen benut . Hij wil de overige molecule creëren want die zouden wel eens handig kunnen zijn om medicijnen of machines te maken die het huidige leven kunnen helpen . Zo wil hij artificieel leven creëren . In plaats van bits met elkaar te manipuleren , wil hij moleculen elkaar laten manipuleren . Die moleculen zouden zich dan voortplanten en daarenboven materie en energie verwerken . Zo wil hij een nieuwe wereld bekomen want we hebben maar één aarde die wel eens nieuwe middelen zou kunnen gebruiken en hij pleit voor co-evolutionaire gemeenschappen . Persoonlijk vind ik dit wel allemaal interessant maar ben ik er toch niet zo'n voorstander van . Ik zie eigenlijk het nut niet in van een robot die zich als een mens gedraagt , er zijn toch al mensen genoeg . Bovendien kosten die jaren van onderzoek en het produceren van die robots waarschijnlijk stukken van mensen . Dan vind ik het veel beter dat men eens wat meer zou investeren in de mensen die al bestaan en het moeilijk hebben op allerlei vlakken . Als men ooit tot goed functionerende robots komt , dan gaan die ook nog eens werk en dus geld van mensen afnemen terwijl men nu al zo klaagt over de toenemende werkloosheid . Het enige goede is misschien dat men die overige moleculen zou kunnen vinden en daarmee nieuwe en doeltreffende medicijnen zou kunnen uitvinden . Maar ik betwijfel of dat onderzoek nog aan de gang is aangezien dat dateert uit de jaren vijftig en alles nu veel meer computergericht is , we leven immers in de eenentwintigste eeuw . 