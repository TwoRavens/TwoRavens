ARTIFICIAL LIFE Wat mij als eerste opviel in de film ' Artificial life ' is dat het een oude film is , om niet te zeggen een verouderde film . In de documentaire wordt er verteld over een nieuwe tak in de wetenschap die onderzoek doet naar artificiële intelligentie . Je ziet er enkele mannen achter hun bureau zitten , met daarop iets wat lijkt op een computer uit voorhistorische tijden . Heeft deze film dan nog wel enige vorm van relevantie , kan je jezelf dan afvragen . De laatste jaren is het bijna niet meer bij te houden hoe de wetenschap evolueert . Hoe de computertechnologie er tien jaar geleden voorstond is iets wat velen onder ons zich maar amper kunnen herinneren . Elke 5 jaar komen er tal van nieuwe technologische mogelijkheden bij . Mogelijkheden waar een aantal jaren terug enkel van gedroomd kon worden . Dit geeft deze film in de huidige context dan weer wel iets extra . Zijn de dromen van deze wetenschappers uitgekomen ? Ondertussen weten wij dat deze ' nieuwe wetenschap ' helemaal niet zo nieuw meer is . Hoogstwaarschijnlijk bestaan er nu aan diverse universiteiten zelfs aparte faculteiten die zich enkel bezig houden met het ontwikkelen en onderzoeken van artificiële intelligentie . Ondertussen is het al zo'n twintig jaar geleden dat het eerste congres over dit vakgebied door Farmer georganiseerd werd in Los Almos . Het was de ' place to be ' voor revolutionaire wetenschappers die als enige in hun omgeving met deze moderne wetenschap bezig waren . Sindsdien is het ontwikkelen van artificiële intelligentie een volwaardige wetenschapstak en is het niet meer enkel weggelegd voor ' outsiders ' . De film geeft een mooie schets over de verschillende ontwikkelingsstadia van artificieel leven . De documentaire begint met het primitieve experiment van professor Neuman . Hij maakte vroeger reconstructies door modellen van triplex samen te voegen . Deze modellen scheidden zich automatisch weer van elkaar af op momenten dat ze met te veel zijn . Het experiment ziet er nogal simpel en zelfs kinderlijk uit , alsof die grote wetenschappers het spelen met de blokjes nooit vaarwel hebben kunne zeggen . Daartegenover staan er de robots van F. Brooks . Het eerste model dat getoond wordt is een ' maanlanderrobot ' . Die wordt gebruikt in simulaties van een maanlanding . Op het moment dat de robot zogezegd landt op het maanoppervlak zou hij zich zelfstanding moeten kunnen voortbewegen . Maar dit is maar een peulschil vergeleken bij het ambitieuze project van de robot ' Cog ' . Met Cog wordt zo goed als mogelijk de replica van een echte mens nagestreefd . Weliswaar zit het ' brein ' van Cog niet in zijn hoofd maar in een kast van een computer daarbuiten . De eerste taken die hij als menselijke robot mag uitoefenen zijn ' oefeningetjes ' op oog-hand coördinaties . Als je ogen iets zien staan en het willen vastpakken , hoe gaat dat dan in zijn werking . Via Cog willen ze een zo getrouw mogelijk inzicht krijgen in het brein van de mens . Cog werd beetje bij beetje opgebouwd , verschillende mensen werkten dag in en dag uit aan zijn verschillende ' lichaamsdelen ' . Men was zelfs volop in de weer om Cog een ' echte ' huid aan te passen . De ultieme droom van Brooks was om Cog uiteindelijk de intelligentie dat gelijk is dan dat van een kind te kunnen meegeven . Maar wat is nu eigenlijk juist het nut van deze wetenschap ? Is het niet een beetje zinloos om verscheidene biologische processen na te bootsen met niet-biologische middelen ? Is het niet eenvoudiger om gewoon het echte leven te bestuderen ? Het lijkt nogal paradoxaal dat deze wetenschappers genoegen nemen met iets dat zich gedraagt als een biologisch mechanisme als resultaat in plaats van een écht biologisch mechanisme . Er wordt een poging gedaan om via kunstmatige simulaties een greep te krijgen op de basisstructuren van het leven . Zo is het mogelijk om evolutieprocessen na te bootsen . Hèt grote voordeel van werken met computers is uiteraard dat het enorm snel gaat . De tijd van Neuman is al lang voorbij . Hij deed al zijn experimenten manueel . Je kan dus op z'n minst zeggen dat het niet echt resultaten regende . Maar dankzij de moderne technologie kan men tegenwoordig in een korte tijd 10000 generaties bewerken . Dit was vroeger dus onmogelijk . Maar hoe zit het dan met de concrete gevolgen van deze mogelijkheden ? Wat wint de wereld erbij dat wetenschappers tegenwoordig structuren van de evolutie kunnen bestuderen ? Hierover is de film niet erg duidelijk . Het blijft bij en technische uitleg . Er is niet echt sprake van maatschappelijke relevantie . Toch kan ik me inbeelden dat deze vormen van artificieel leven het eenvoudiger maken om onderzoek te verrichten naar bijvoorbeeld erfelijke ziektes . Ook de redenen waarom sommige diersoorten uitsterven kunnen hierdoor duidelijk worden . Cog , de menselijke robot van Brooks is op die manier een zo'n duidelijk mogelijke afspiegeling van de zintuiglijke basisstructuur van de mens . Hierdoor krijgt men , zoals eerder gezegd , een duidelijker inzicht in het brein van de mens . Toch moet ik me hierbij afvragen of deze computergestuurde technologie ook niet beperkt is . Ik weet niet of Brooks ooit zijn droom wel kan waarmaken van een robot de intelligentie van een kind mee te geven . Intelligentie gaat toch verder dan een simpele oog-hand coördinatie en uitvoeren waarvoor je geprogrammeerd bent . Er bestaan ook nog dingen zoals persoonlijkheid , temperament , emoties , vrije wil etc. Is het niet te overmoedig van de mensen om te denken dat men via menselijk gecreëerd leven , het echt leven bijna kan nabouwen ? Worden de complexe systemen in onze wereld niet versimpeld door ze te spiegelen aan onze menselijke technologie ? Het lijkt wel of er een nieuwe soort religie opgekomen is , de religie van de logica en de technologie . De mens lijkt wel een constante neiging te hebben om alles in vakjes en cijfertjes te stoppen om zo een gevoel van controle te krijgen . Natuurlijk is dat ook tot op een zekere hoogte zo , de wetenschap heeft zeker een vast terecht structuren kunnen ontdekken en vastleggen . Maar regelmatig moet er zeker nog de vraag worden gesteld of men niet te ver gaat . Die vraag telt zeker ook voor het ethische perspectief . Het lijk wel dat tegenwoordig computers steeds meer de taken van de mens overnemen . Uiteraard is het geen slechte zaak dat door middel van technologie verscheidene menselijke activiteiten vergemakkelijkt kunnen worden . Maar we moeten uitkijken dat computers etc niet onze plaats gaan innemen . Als deze evolutie zo doorgaat , komt het ooit nog eens zo ver dat de mens overbodig wordt . Werkgevers kiezen dan allemaal voor gedigitaliseerde werknemers in plaats van echte mensen . Ze kunnen evenveel als reële personen en je hoeft geen rekening te houden met ego's die promotie willen , emoties , ziektes , en meer van die typische menselijke tekortkomingen . Er wordt veel nadruk gelegd op het feit dat computers op een terrein komen dat voor de menselijke intelligentie onbegaanbaar is . Maar wat men vooral niet uit het oog mag verliezen is dat de mens een groot aantal capaciteiten bezit die voor computers totaal ondenkbaar zijn . Hoe vernuftig een computer ook kan zijn hij zal nooit een persoonlijkheid bezitten met emoties , intuïtie en een vrije wil . Hoe deze evolutie zich gaat verder zetten is nogal onduidelijk . De kans is groot dat deze trend zich gewoon verder zet en dat computers steeds meer en meer een afspiegeling worden van een echte mens . Of is dit alles slechts iets typisch van deze tijd en is er binnen een halve eeuw helemaal niets meer van terug te vinden ? Op zich is het geen slechte zaak de technologie zich verder evolueert , zolang het artificiële leven het echte leven niet verdringt . 