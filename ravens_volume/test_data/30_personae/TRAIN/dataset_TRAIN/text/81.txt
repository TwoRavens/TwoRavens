Artificieel leven Op de vraag : is een machine die zichzelf automatisch kan kopiëren mogelijk heeft de moderne wetenschap al een antwoord klaar . In een documentaire liet men zien hoe het mogelijk is om een levende cel na te maken , zelfs om een robot te produceren met enkele " menselijke " reflexen . Tot op de dag van vandaag houdt men zich bezig met deze nieuwe wetenschap die alles wil te weten komen over het artificiële leven . Zo te zien heeft de zoektocht naar de fundamenten van leven en intelligentie nog lang niet zijn hoogtepunt bereikt . Wat hier volgt ligt een tipje van de sluier op over de evolutie die de wetenschap tot nu toe heeft ondergaan . De eerste stap in de zoektocht naar een machine die zichzelf kan kopiëren , gebeurt bij de vergelijking met een levende cel . Mits de machine uit genoeg onderdelen bestaat , kan die in staat zijn om zichzelf te reproduceren . Kiemen en eenheden kunnen op die manier gevormd worden . Wanneer er vier eenheden ontstaan vallen deze uiteen en ontrekt er zich een proces namelijk de reproductie . Natuurlijke selectie en evolutie wil men zelfs op deze manier nabootsen . Maar wat is nu juist een artificieel leven ? Dit is leven dat gemaakt is door de mens en niet door de natuur . De mens probeert met behulp van computers of chemicaliën leven te herscheppen of synthetiseren . De bedoeling is om iets te verkrijgen dat zich gedraagt als een biologisch organisme . Zo is men er in de achttiende eeuw in geslaagd een kunsteend te bouwen . Deze eend kon zelfs voedsel opnemen en ook uitscheiden . In de jaren zestig heerste er de filosofie dat een machine die zich kon reproduceren niet kon bestaan . Maar al gauw werd deze filosofie weerlegd door Von Neumann die er wel in slaagde een machine te bouwen die zichzelf kon reproduceren . John Holland was de volgende wetenschapper die ook een poging deed om genetische en natuurlijke processen na te bootsen . Maar dit bleek complex te zijn . Om toch de problemen enigszins proberen op te lossen , maakte men gebruik van artificiële middelen . Men stelde een lijst van kenmerken op . Door deze kenmerken konden er ketens worden gemaakt , die de kenmerken reduceerden tot enkele nummers . Zo kon men het genetische algoritme in een computer invoeren . Deze opdracht leek eenvoudig doordat men enkel gebruik maakte van twee processen , namelijk recombinatie en reproductie . Zo konden er wel tot tienduizend generaties gebeuren in je computer . Maar helaas leek er weinig belangstelling te zijn voor genetisch algoritme . Tot in de jaren tachtig , toen de belangstelling voor deze genetische algoritmes een bloeiperiode kende . Het toen ontstane succes voor genetische algoritmes kwam er dankzij een congres dat werd georganiseerd en dat als naam " Artificial Life " droeg . Deze naam werd speciaal zo gekozen om personen van verschillende vakgebieden aan te spreken . Er werd zelfs een soort reclamecampagne georganiseerd zodat het congres zeker een succes zou worden . Het thema van een artificieel leven bleef ook niet onaangeroerd op gebied van de filosofie . Men vond in de jaren tachtig dat een leven iets spontaans was . Er was geen interventie bij nodig . Maar hoe kon je dan leven laten ontstaan vanuit de meest elementaire onderdelen ? En wie zijn we , wat maakt ons levend ? Zulke vragen werden gesteld . Als antwoord wist men enkel dat artificieel leven zeker enkele socio-politieke consequenties zou hebben . Het zou de wereld ingrijpend kunnen veranderen . Intussen zijn er in de wetenschap die zich bezig houdt met het artificiële leven al verscheidene stromingen ontwikkeld . Zo heeft men autonome robots gemaakt die men in een ruimtevoertuig plaatste en waarbij men een reis naar de maan simuleerde . De robot zou in staat moeten zijn om een zachte maanlanding te maken en om ons unieke beelden van het maanlandschap te bezorgen . Er is nog een andere soort robot die men produceerde . Men heeft geprobeerd om zo dicht mogelijk bij het menselijke gedaante te blijven . En men slaagde er reeds in om die robot zo te creëren dat hij het intelligentieniveau van een kind haalde . Dit was mogelijk door sensoren te verbinden met het brein van de robot . Zo kon men de robot een visueel systeem aanbieden . De robot werd aangeleerd om zijn nek te draaien als hij iets zag bewegen . Ook de coördinatie tussen oog en arm werd aangeleerd . Men zorgde voor een symmetrie waarbij de robot baat had zodat hij complexe dingen kon uitvoeren zoals zijn evenwicht bewaren . De grootste uitdaging was weliswaar inzicht krijgen in hoe het menselijke brein werkt . Men werkte verschillende hypotheses uit om die vervolgens te testen . Ook de eerste mobiele robots lieten niet lang meer op zich wachten . Allereerst maakte men mobiele robots naar het model van levende insecten omdat insecten immers veel kleiner zijn en dus met minder capaciteit toch in staat zijn sneller te bewegen . Men gaf de robot enkele reflexen mee . Bijvoorbeeld door sensoren op de poten te plaatsen , voelde de robot wanneer deze grond raakte . Dit voorkwam dat de insectrobot zou te pletter storten . Een concretere toepassing is die van robot Cog . Men maakte allerlei onderdelen voor deze robot zoals handen , naar het menselijke model . Zelfs bezat de robot een geluidsverwerkingssysteem dat een paar woorden zou kunnen omzetten naar impulsen , zodat de robot perfect enkele handelingen zou kunnen verstaan . Merkwaardiger nog , de robot zou een huid hebben . Deze is vervaardigd uit plastic en vormt een omhulsel voor de robot . De huid dient voornamelijk om de robot te voorzien van tastsensoren . Zo kan hij voelen en ontstaat er enige interactie met de wereld waarin hij zich bevindt . De wisselwerking met al de verschillende systemen en de fysieke werking zorgt ervoor dat het ultieme wordt gevormd namelijk de intelligentie . De complexiteit zit nu eenmaal in de wereld dus het beste is om een systeem te maken dat interactie toelaat met de wereld rondom . Daarmee rijst er natuurlijk een nieuwe vraag . Hoe kunnen wij als mens zelf het beste complexe systeem maken ? Eén antwoord hierop vindt men als men het evolutieproces begrijpt . Om het evolutieproces proberen te begrijpen is er een computerprogramma gemaakt dat zichzelf kan reproduceren . Hier slaagde men perfect in . Het enige probleem waar men op stuitte was niet het programma , wel de computer die het uitvoerde . De computer is niet groot genoeg want uiteindelijk moet de reproductie stoppen omdat de ruimte opraakt . De nadruk op het karakteristieke aspect wordt alsmaar groter , met name de interactie tussen de organismen . Zo ontwikkelde men een zwerm-simulatiesysteem waarbij men de organismen zo instelde dat ze zochten naar andere organismen met dezelfde temperatuur . Nog andere experimenten die gedaan werden , waren in verband met de evolutieprocessen . Na een experiment waarbij elektriciteit door een mengsel met gas en water geleid werd , ontdekte Stanley Miller dat op deze manier de bouwstenen van levende organismen kunnen gevormd worden , namelijk de eiwitten . Dit stelde de wetenschap in staat totaal nieuwe moleculen te maken , maar tot op de dag van vandaag zijn er nog maar een fractie van alle bestaande moleculen ontdekt . Wat wel een belangrijk gevolg is , is dat we nu nieuwe moleculen kunnen maken met allerlei nuttige functies . Wat er op deze manier allemaal mogelijk kan worden is nog steeds een vraag voor de toekomst . Heel deze evolutie die het onderzoek naar artificieel leven heeft meegebracht , heeft zeker positieve gevolgen voor de mens . Allereerst stelt deze wetenschap de mens in staat om enkele belangrijke filosofische vragen die betrekking hebben op het menselijke leven te beantwoorden . Hoe we in elkaar zitten , wat de basiselementen zijn van ons bestaan , hoe ons brein werkt , hoe onze interactie met de wereld verloopt ... Het zijn maar enkele vragen van de vele die misschien kunnen beantwoord worden door deze nieuwe wetenschap . Maar in hoeverre hebben wij als mensen er baat bij om artificieel leven te kunnen creëren terwijl er al zoveel natuurlijk leven bestaat op deze wereld . Als we als mens ooit in staat zullen zijn om artificieel leven te creëren dat het dichtst mogelijk nadert bij de mens , denk ik niet dat dit veel positieve gevolgen zal hebben voor de mens . Het idee dat er een tweede soort wezens zal gecreëerd worden dat ook een hoog intelligentieniveau bezit is alvast zeer beangstigend . Misschien zal het zelfs zo ver komen dat de mens zo in een benarde situatie wordt geplaatst . Het lijkt een dilemma te worden : kiezen voor de wetenschap , om kennis op te doen of kiezen voor de mensheid , om het natuurlijke leven te behouden in zijn oorspronkelijke vorm . 