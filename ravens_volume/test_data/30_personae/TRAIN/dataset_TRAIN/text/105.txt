Documentaire : " Artificiel life " De grote vraag die in deze documentaire gesteld wordt , is of het mogelijk is een machine te bouwen , die zichzelf automatisch kan kopiëren . Dit zou mogelijk kunnen zijn als een machine werkte zoals een cel . Naar aanleiding van deze vraag worden er op een tafel een paar experimentjes getoond met witte plasticachtige blokjes . Er wordt onder andere getoond hoe vier identieke eenheden horizontaal bewegen , maar wanneer ze in de schakel er twee eenheden , de zogenaamde kiem , tussenplaatsen de beweging wel perfect verloopt . De twee eenheden kunnen bijvoorbeeld ook een derde eenheid accepteren , maar geen vierde , want dan wordt de schakel gebroken . In andere combinaties is het dan weer wel mogelijk tot zeven eenheden aan elkaar te schakelen , wanneer echter een achtste eenheid wordt toegevoegd , splitst de keten weer . Met deze voorbeelden willen ze dus aantonen hoe de fundamentele essenties van het leven eventueel kunnen worden nagebootst . Na deze korte introductie met voorbeelden , begint de documentaire , met als ondertitel " Op zoek naar de fundamenten van leven en intelligentie " pas echt . Er wordt gefilmd in een ziekenhuis waar men Chris Langton , computerwetenschapper , interviewt . Hij legt uit dat onderzoekers proberen met behulp van computers , robots , chemicaliën en dergelijke , proberen iets te vinden dat zich gedraagt als een biologisch organisme . Met de zoektocht hiernaar houden mensen zich al eeuwen bezig . In de achttiende eeuw creëerde een Fransman al een kunsteend . Die gaf de indruk van een grote levensechtheid , hoewel het voorwerp niet eens uit menselijk materiaal was gebouwd . In de jaren 50 van de 20ste eeuw wordt dan uiteindelijk de echte basis voor artificial life gelegd . Neumann beweerde toen dat het inderdaad mogelijk was een machine te bouwen die zichzelf kon reproduceren , een uitspraak die op veel ongeloof stootte . Maar in de jaren 60 krijgt het concept dan toch stilaan meer vorm . Het belangrijkste instrument bij het onderzoek is de computer . In een computer worden een aantal kenmerken gereduceerd tot getallen , die dan cijferketens bouwen . We krijgen onder andere te zien dat wanneer men 2 ketens laat kruisen er 2 nieuwe ketens ontstaan . Dit is eigenlijk een vrij eenvoudig te realiseren principe , waarmee er op korte tijd duizenden generaties gekweekt kunnen worden . Het is pas vanaf de jaren 80 echter dat ook andere mensen vertrouwd geraken met deze genetische algoritmes en er ook gebruik van maken . En de echte start of explosie kwam er pas vanaf het moment dat er een congres werd georganiseerd , waaraan 150 wetenschappers deelnamen , die allemaal dezelfde interesse in verband met kunstmatig leven deelden . Dan wordt de fysicus Farmer geïnterviewd die uitlegt dat het ontstaan van leven een spontaan verschijnsel is . Het is dus eerder een waarschijnlijkheid . Hij houdt zich ook bezig met de filosofie achter kunstmatig leven . Hij vraagt zich onder andere af wat voor betekenis of consequenties het kan hebben voor wie of wat we zijn . Hij is er van overtuigd dat er veel nieuwe dingen binnen dit domein kunnen uitgevonden worden . Daar houdt het labo van de computertechnoloog Brooks zich dan mee bezig . Zij bouwen automatische robots . Er wordt ons een filmpje getoond van een ruimtevoertuig dat in staat is een zachte landing te maken op de maan . Zodra de landing plaatsvindt , valt een robot uit het ruimtetuig , die dan langzaam wakker wordt , opstaat en probeert de maanlander terug te vinden . Deze poging was vanaf de eerste keer gelukt , wat dan bijgevolg ook een grote opluchting voor het hele team betekende , aangezien er maar budget was voor een poging . Hierna wordt Cog getoond , een robot die er zo mensachtig mogelijk moet uitzien , en die het IQ heeft van een klein kind . Het brein moet dan ook de lagere functies van de mens leren en nabootsen . De robot heeft bijvoorbeeld visuele systemen , kan zijn nek en armen bewegen en kan dingen aanraken . Het moeilijke is de coördinatie tussen de lichaamsdelen vlot te laten verlopen . Bij de start van het onderzoek was het de bedoeling eerst mobiele robots te bouwen , die enkel konden bewegen . Er was in het begin slechts vrij weinig vooruitgang en de robots bewogen zich enkel zeer traag voort . Toen hebben ze de link gelegd met insecten , want die kunnen wel buitengewoon snel bewegen . Met het oog hierop werd Hannibal gebouwd , een insectachtige robot met 6 poten die elk 17 sensoren hebben . Deze sensoren staan in voor de reflexen , bijvoorbeeld het optillen van een poot bij obstakels , waarna ze dan ook een signaal kunnen doorgeven aan de andere poten . Verdere toekomstige ontwikkelingen in verband met Cog is dat hij onder andere kleuren en stemmen zal kunnen ontkennen . Verder probeert men armen te ontwikkelen en testen ze allerlei experimenten uit voor zijn huid . Waarschijnlijk krijgt hij een hoofd uit plastic en zal de rest van zijn lichaam bestaan uit allerlei diverse materialen , waarmee hij goed moet kunnen voelen . Zijn intelligentie ten slotte zit in de wisselwerking van het systeem en de buitenwereld , waarschijnlijk zoals dat bij de mens ook gaat . De complexiteit zit dus niet in de mens , maar in de wereld zelf . Een van de belangrijkste doelen die het kunstmatige leven voor ogen heeft , is het evolutieproces proberen na te bootsen via algoritmes in de computer . Professor Langton laat een experiment zien waarin de wereld wordt voorgesteld door gekleurde groene blokjes die zich voortbewegen op een oranje achtergrond . De blokjes , die in staat zijn naar hun eigen kleur en die van de omgeving te kijken , zijn voortdurend op zoek naar de ideale omgevingstemperatuur . Hoe roder ze worden hoe warmer de temperatuur , hoe zwarter hun kleur , hoe kouder de temperatuur . Wanneer er enkele data gewijzigd worden , zoeken de blokjes meteen een nieuwe plaats op . Tot slot wordt er nog gesproken over de bouwstenen van het menselijke leven en over het belang van eiwitten en moleculen . Het moet in de toekomst mogelijk zijn nieuwe moleculen en stoffen te creëren . Die moleculen zou men elkaar dan kunnen laten manipuleren , voortplanten en afbreken , wat tot nieuwe ecosystemen kan leiden . Deze toepassingen zouden van groot belang kunnen zijn voor de geneeskunde , maar waarschijnlijk nog veel belangrijker , zullen ze ons misschien wel meer doen begrijpen over mensen en hun cultuur en hoe ze samenleven . Om over dit onderwerp een eigen mening te schrijven , vind ik echt wel een moeilijke opgave . Vooral omdat het thema mij relatief onbekend is , en het is altijd lastig om mee te praten over zaken waarover je weinig weet . Het verbaasde me dan ook te zien waar wetenschappers zich zoal mee bezig houden . Het is toch ongelooflijk knap wat de wetenschap allemaal niet kan bereiken . Het bouwen van robotten bij voorbeeld , die er ondertussen waarschijnlijk al als heuse mensen uitzien . Wat me wel opviel , is dat de documentaire al vrij oud was . Ik vermoed dus dat de wetenschap ondertussen al weer gigantische stappen verder staat . Maar hoe ver de wetenschap ook evolueert , dat de essentie van het leven teruggevonden kan worden met behulp van logaritmes in computers en niet in de mens of de natuur zelf , lijkt me gewoon bijzonder merkwaardig . En of ze nu echt aan de hand van al deze onderzoeken en experimenten kunnen ontdekken hoe de mens en de samenleving in elkaar zit , betwijfel ik ten zeerste , hoewel ik natuurlijk alles behalve een specialist ben . De technologie staat niet stil en er moet vooruitgang zijn , dat wil ik niet tegenspreken . Toch lijken de wetenschappers van vandaag zich maar moeilijk bij het feit neer te kunnen leggen dat er verschillende dingen blijven waarvan we het fijne echter nooit zullen te weten komen . 