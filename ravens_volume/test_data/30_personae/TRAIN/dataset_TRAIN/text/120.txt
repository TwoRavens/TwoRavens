Deze film gaat over artificiële intelligentie en de centrale vraag die gesteld wordt is of men een machine kan bouwen die zichzelf kan kopiëren . De machine wordt vergeleken met een levende cel waarin celdeling plaatsvindt . Voor de eerste ontwikkelingen gebruikt men modellen van triplex . Men voegt energie toe waardoor de modellen gaan interageren . De modellen verbinden zich met elkaar en splitsen zich in nieuwe modellen . Men wil ook stabielere leefgroepen maken , die elkaar niet vastgrijpen maar die neutraal blijven . Door het samenvoegen en combineren van verschillende replica's kan men in principe de natuurlijke selectie imiteren . Alles kan worden nagemaakt . Men begint vervolgens te filmen in een wetenschappelijk instituut in Santa Fe . Hier wordt de vraag gesteld naar het fundament van de intelligentie . Men verstaat onder artificiële intelligentie iets dat door de mens gecreëerd wordt en niet door de natuur . Men gaat dingen herscheppen en synthetiseren om computers en robots te kunnen ontwikkelen . De elementen die men ontwikkelt zouden zich moeten gedragen als biomechanismen . Men probeert dus met mechanische elementen iets van het leven te treffen . Zo heeft men bijvoorbeeld al een automatische eend kunnen ontwerpen . Men wil deze mechanismen een zekere levenskracht van honderden jaren geven . John Holland is een onderzoeker die zich afvraagt of je een computer zelf kan laten zoeken naar de oplossing van een probleem . Dit onderzoek begon in de jaren vijftig toen men een machine ontwikkelde die functioneerde zoals een cellulaire automaat . Velen geloofden dit toen niet , maar van toen Nauman , de man die aan de wieg staat van het onderzoek naar kunstmatig leven , zijn eerste ontdekkingen bekend maakte begon het sceptischime te verdwijnen . In de jaren zestig ontdekte men dat door genetische en natuurlijke selectie nieuwe dingen kon ontdekt konden worden . Men gebruikte kunstmatige simulaties om bepaalde problemen om te lossen . Een van de voorbeelden die men in de film geeft is het reproduceren van getallen . Men reduceert eerst een probleem tot een reeks van cijfers , men moet dus eigenschappen van het probleem selecteren die tot cijfers te herleiden zijn . Aan de cijfers kent men een bepaalde waarde toe die men daarna in een lijst verwerkt . Daarna gaat men verschillende lijsten combineren , men spreekt hierbij van ' crossing ' . Men scheidt de verschillende strengen en gaat ze dan weer opnieuw combineren . Door verschillende kruisingen te kopiëren kan men blijven hercombineren . Zo wordt heel snel duidelijk dat er heel veel genetische creaties mogelijk zijn . Vanaf de jaren tachtig groeide de interesse voor de artificiële intelligentie en men begon ook te werken met genetische algoritmes . Men organiseerde ook het eerste congres over artificiële intelligentie . Chris startte een reclamecampagne en via mond-aan-mondreclame werden heel wat mensen uitgenodigd . Voordien werkten deze wetenschappers individueel en voelden ze zich soms niet begrepen . Het werd een heel leuk congres met een heel brede waaier aan wetenschappelijke onderwerpen die besproken werden . Vanaf toen begon de explosieve ontwikkeling van de artificiële intelligentie . In het wetenschappelijke instituut in Santa Fe legt men uit wat de filosofie achter artificiële intelligentie inhoudt . Leven wordt gezien als een spontaan natuurlijk verschijnsel . Er is geen speciale interventie vereist om tot het uiteindelijke doel te komen . Men stelt hier zich de vraag hoe men door een aantal mechanische processen leven vanuit de basis kan doen ontstaan . Dit onderzoek moet als een filosofische kwestie beschouwd worden want men moet zich de vraag stellen wat het betekent voor wie we zijn . Het is ook een sociaal-politieke kwestie . De wetenschappers die hier aan werken denken met hun project de wereld kunnen te veranderen . In het Massachustes Institute of Technology werken vele gezichten uit verschillende stromingen samen . De wetenschapper Brooks bijvoorbeeld bouwt er mee aan autonome robots die zich gedragen zoals echte wezens . Men heeft bij wijze van experiment al eens een robot geïntegreerd in een maanlander . Hij kon de vergrendeling openen , zelf na 4 dagen opsluiting , opstaan en zijn taken uitvoeren . Cog is een ander voorbeeld van een menselijke robot . Hij heeft momenteel de intelligentie van een klein kind . Men heeft hem een menselijke gedaante gegeven met ogen die kunnen bewegen zoals mensenogen . In het brein wil men kleine verwerkingselementen inpassen die de neuronanatomie nabootsen . Zo zal hij leren om voorwerpen te volgen met zijn ogen , om zijn nek te draaien . Men wil hem ook een zekere oog-armcoördinatie aanleren waardoor hij dingen zou kunnen vastgrijpen . Maar men moet nog beter inzicht krijgen in deze robots voor ze operationeel kunnen worden . Men maakte al een hele evolutie door sinds het begin . Eerst had men simpele robots met een beperkte rekencapaciteit die weinig konden bewegen . Daarna begon men met het bouwen van artificiële insecten omdat deze tot heel veel in staat zijn . Men bouwde een gedecentraliseerd bedradingsysteem met sensoren die berichten konden sturen . Vele mensen denken dat alles op een plaats samenkomt , bijvoorbeeld in de hersenen maar dit is een mythe . Men werkt nog aan heel wat onderdelen van Cog zoals aan de hand , die 3-vingerig zal zijn , aan een geluidsverwerkingssysteem waardor Cog in staat zou zijn om geluiden en misschien ook stemmen te herkennen en aan de huid die uitgerust zal zijn met sensoren . Hij zal dus kannen voelen wat er zich binnen en buiten zich afspeelt . Men is hier ook tot de hypothese gekomen dat intelligentie niet in het rekenvermogen zit maar in de interactie met buitenwereld . De complexiteit zit in de wereld en niet in de mens . Artificiële intelligentie is niet geïnteresseerd in de evolutie , dan wordt het veel te complex maar in de vraag hoe we nu het beste systeem kunnen maken . In het begin was men wel in de evolutie geïnteresseerd . Men voerde algemene gegevens in de computer in , zo kwamen bepaalde computerprogramma's tot stand en kon men een 2D-wereld creëren . De wereld op de computer is een groot vlak met brokjes . Door dit te observeren kan men bepaalde regels opstellen . Men ondekte dat de lussen met een staart zichzelf gingen kopiëren . Hieruit bleek dus dat een levend organisme het vermogen heeft zichzelf voort te planten . Na een tijdje bleek ook dat er te weinig plaats was voor alle organismen samen . In de jaren vijftig maakte Stanley Miller mengsels van gas , water en elektriciteit en ontdekte zo de bouwstenen van levende organismen , DNA en RNA . De chemische moleculenreproductie gaat men in de geneeskunde toepassen . Men gaat steeds nieuwe soorten moleculen proberen te ontwikkelen . Er zijn bijvoorbeeld heel veel soorten eiwitten maar voor het leven wordt nog maar een fractie van de beschikbare moleculen gebruikt . De ongebruikte moleculen kunnen misschien ook nuttig zijn , daarom gaat men trachten ook dezen te creëren . Wat is nu het verband met artificiële intelligentie ? Men heeft behoefte aan inzicht in het dynamische gedrag van complexe systemen . Moleculen die reageren in buisjes kan men vergelijken met het reageren van bits op chips . De moleculen planten zichzelf voort en gaan nieuwe ecosystemen vormen , ze vormen met elkaar werelden . Men zou dit ook kunnen toepassen op humanitair vlak . De wetenschappelijke betekenis kan zo een diepere betekenis krijgen . Door te kijken hoe moleculen samenleven , kunnen er misschien concepten ontstaan die ons doen inzien hoe we moeten samenleven . Ik had tot dit jaar nog nooit van artificiële intelligentie gehoord maar ik denk dat het in de toekomst nog een belangrijke rol zal spelen in onze samenleving . De computer zal hoe langer hoe meer een prominentere plaats gaan inleven . Voor sommige dingen zou het gemakkelijk zijn wanneer er gaan menselijke tussenkomst nodig is maar dat de computer zelf oplossingen voor bepaalde problemen kan aanbieden . Maar de computer ( en elke andere machine ) is op dit moment maar in staat tot wat de mens hem invoert . Er zal nog heel wat moeten gebeuren voor hij zichzelf kan reproduceren . Ik begrijp wel niet goed waarom een machine hiertoe in staat moet zijn . Ik vind dat men zo de rol van de mens steeds kleiner en kleiner maakt en misschien uiteindelijk overbodig . Dan zou ik dit toch geen goede evolutie vinden . 