In de documentaire " Automatic mechanical selfreplication " worden verschillende wetenschappers ( en instituten ) gevolgd die zich bezighouden met één bepaalde vraag : kan een machine zichzelf kopiëren ? Er worden verschillende personen aan het woord gelaten over hun opvatting , experimenten en toekomstperspectieven met betrekking tot deze vraag . Ik volgde de documentaire met grote interesse , want hoewel dit onderwerp een alsmaar belangrijkere positie inneemt in onze wereld , ben ik totaal niet op de hoogte van hoe het allemaal in zijn werk gaat . Laat staan dat ik weet hoe de beginjaren van deze aparte wetenschapstak er uit zagen . Om de leken onder de kijkers een visuele voorstelling te geven begint de film met de vergelijking tussen de zelfreproductie van menselijke cellen ( waardoor een bevruchte eicel tot een embryo evolueert , een embryo tot een foetus , tot er uiteindelijk een echt mensje ontstaat ) en de reproductie van kunststofconstructies . Men ziet hoe deze constructies zich aan elkaar vastklikken zoals menselijke cellen en hoe wanneer een vierde of een achtste blokje wordt toegevoegd het ' geheel ' in het midden uit elkaar valt . Zo ontstaan er dan 2 identieke kunststofconstructies . Meer en meer wordt , ook in ons dagelijks leven , duidelijk dat de grens tussen het échte en het artificiële leven steeds vager wordt . Wat maakt iets echt leven en vanaf wanneer spreekt men over artificieel leven ? Om de grens tussen deze twee soorten levens iets duidelijker te kunnen trekken wordt er een algemene definitie naar voor geschoven . Artificieel leven is alle leven dat gemaakt wordt door de mens en niet door de natuur . In de documentaire klinkt dat dit een nogal ruime opvatting is , maar er valt mee te werken . Er wordt een voorbeeld gegeven van een Parijzenaar die half twintigste eeuw een automatische eend maakte , die met de vleugels kon zwaaien , kon eten , dit voedsel ook verteerde en zelfs uitwerpselen produceerde . Niet alleen waren de toeschouwers van dit speciale beestje erg onder de indruk . Ook waren ze zeer geneigd dat voorwerp als een levend iets te beschouwen , hoewel het duidelijk een ' nagemaakte ' eend was , gemaakt uit kunststoffen en vervaardigd door een menselijke hand . Na deze algemene inleiding op het onderwerp maken we kennis met John Holland uit Michigan , die al in de jaren zestig een filosofisch probleem omschreef . In de geest van de mensen zit een rotsvaste overtuiging dat een machine ( of iets anders artificiëels ) zichzelf niet kan reproducen . En volgens mij leeft die gedachte nog steeds in ons . Als ik tenminste naar mezelf kijk weet ik dat ik het er erg moeilijk mee heb mij kunstmatige voorwerpen als levende , nadenkende , zichzelf reproducerende zaken voor te stellen . Toch bewees de bekende wetenschapper Von Neuman het tegendeel . Deze man kon aantonen dat artificiële dingen zichzelf wel degelijk kunnen reproduceren . John Holland vertelt de kijker hoe hij kenmerken van bepaalde dingen reduceert tot getallen en zo heeldere cijferketens bouwt . Van deze cijferketens worden twee delen gemaakt waarvan via algoritmes tegen een razende snelheid kopieën gemaakt . Later worden al die delen dan aan elkaar geplakt . Zo ontstaat er een genetisch reproductie . Lange tijd was er enkel interesse voor zijn experimenten bij zijn eigen studenten en collega's , maar vanaf de jaren tachtig kwam er steeds meer interesse van buiten de eigen kenniskring . Dan schakelen we over naar een conferentie in het jaar 1987 waaraan 150 mensen van over de hele wereld deelnemen . Een zekere Doyne Farmer heeft het over een filosofie over kunstmatig leven als iets relatief ' natuurlijks ' en niet als het toevallig resultaat van veel toevallige gebeurtenissen . Deze conferentie was één van de eerste over dit onderwerp , artificiële leven , en de mensen die het congres bijwoonden voelden zich gesteund in hun onderzoeken . Tot dan toe hadden ze vaak het gevoel gehad gek te zijn zich zo intensief met zo'n sciense-fictiononderwerp bezig te houden . Nu beseften ze tenminste dat ze niet de enige gekken op deze wereld waren , zo zegt Doyne Farmer zelf althans . Ik denk dat die eerste conferenties in die wereld inderdaad van groot belang zijn geweest . Zolang er geen algemene belangstelling is , en dan bedoel ik niet van de gewone man , maar toch een interesse vanuit de wetenschappelijke wereld , is vooruitgang in die specifieke tak moeilijk te boeken . Ook de socio-politieke consequenties worden besproken . Deze zouden van zo'n impact kunnen zijn dat ze die van de boekdrukkunst en de industriële revolutie ver zouden overtreffen . Volgens mij hebben ze overschot van gelijk . De boekdrukkunst heeft zijn stempel op de toekomst gedrukt , en de gevolgen van de industriële revolutie zijn gigantisch , - voor ons , moderne mensen , bijna niet meer te overzien - maar de gevolgen van een , laat ons zeggen , artificiële revolutie waarin computersystemen en o.a. robots het dagelijks leven mee in handen zullen nemen zouden nog verstrekkender zijn . Als sinds de eerste dagen heeft het ' artificial life'-wereldje veel verschillende stromingen gekend . We gaan een kijkje nemen in de USA , Cambridge Ma , waar we als kijker kennis maken met Rodney Brookt . Deze man verdiept zich al jarenlang in de kunst van robots maken . We krijgen een voorbeeld te zien van een robot die op de maan landt en daar een verkennende wandeling maakt . Vanop de beelden horen we de opgeluchte reacties van de onderzoekers over het feit dat de robot het nog uitstekend doet . Hieruit blijkt nog eens dat deze wetenschap nog maar in zijn kinderschoenen staat . Dit gaat natuurlijk met hoge kostprijzen voor experimenten gepaard , en ook zit die wetenschap met nog enorm veel vraagtekens . Trots laat Brookt ons zijn menselijke robot , die de naam Cog kreeg , zien . Cog haalt het intelligentiepeil van een klein kind , heeft cameraogen die even snel reageren als menselijke ogen , heeft benen en men werkt aan armen , oren en een huid van een soort plastic voor hem . De bedoeling is hem dingen te leren vastnemen en zijn coördinatie te verfijnen . Tot hiertoe beschikt de robot nog niet over een systeem dat de coördinatie tussen zijn handen en armen en tussen zijn ogen regelt . Ook op het vlak van geluid is er nog veel werk aan de winkel . Cog zou geluiden als vallende dingen , toeslaande deuren en uiteindelijk ook menselijke stemmen moeten herkennen . In het instituut waar hij werkt is er ook een project over artificiële insecten . Zo is er Hannibal , een meerpotig ding dat de benadering van een insect voorstelt . Hannibal heeft op zijn sensoren op zich die signalen doorgeven als hij een obstakel tegenkomt , zodanig dat Hannibal als het ware ' weet ' dat hij zijn poten hoger moet optillen . Rodney Brookt is niet zodanig geïnteresseerd in de evolutie . Hij is enkel en alleen bezig met de vraag hoe iemand het best mogelijk artificieel systeem kan bouwen , iets waar hij met hart en ziel aan werkt . Op een ander belangrijk wetenschappelijk centrum , Santa Fe in New Mexico in de Verenigde Staten , horen we van de werken van twee andere onderzoekers . Chris Langton vertelt ons over zijn ' artificial universe ' waarin vierkantjes zichzelf reproduceren tot ze uiteindelijk sterven door overbevolking . Dit alles gebeurt door een vrij eenvoudig computersysteem en volledig automatisch . Stuart Kaufman weet heel veel over moleculaire evolutie . Met dit systeem bestaat de mogelijkheid om een oneindig aantal nieuwe moleculen te maken . Deze praktijk zou veel invloed kunnen hebben op bijvoorbeeld de medische wereld , als er gloednieuwe moleculen met bepaalde goede eigenschappen kunnen geproduceerd worden . Hij koestert zelfs de ambitie de wereld ook sociologisch beter te begrijpen met zijn onderzoek . Door de symbiotische reacties tussen verschillende moleculesoorten te bestuderen zouden wel eens interessante en verklarende conclusies getrokken kunnen worden met betrekking tot verschillende mensensoorten en die hun manier van samenleven . 