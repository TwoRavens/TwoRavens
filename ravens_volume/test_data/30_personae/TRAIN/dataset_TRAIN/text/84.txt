A.I. We komen de klas binnen en de film staat al klaar . Eerst babbelen we nog wat bij , tot mevrouw Smits onze aandacht vraagt , de film kort inleidt en op " play " klikt . De eerste twee minuten heeft niemand iets van de film verstaan , omwille van al het verbaasde gemompel . Iedereen verwachtte zich aan een flashy sci-fi film , hier had niemand op gerekend ! Het beeld is vaag blauwig en de begeleidende muziek niet bepaald hypermodern . De film begint met een man die houten blokjes in elkaar klikt en terug uit elkaar laat springen . Hiermee zegt hij aan te tonen dat er een machine kan uitgevonden worden die zichzelf kan dupliceren . Zichzelf kunnen dupliceren is een hoofdeigenschap van het levende organisme , dus zijn houten blokken zijn de eerste stap naar het bouwen van zo'n organisme . Wij , studenten in de letteren , begrijpen absoluut niet waar het over gaat . We hadden ons verwacht aan een sprong in de toekomst , maar we keren terug in de tijd . Terug naar het tijdperk waar de computer nog maar net was uitgevonden , en iedereen dacht dat de mogelijkheden oneindig waren . Alsof men verwachtte klaar te zijn voor het ineenknutselen van een teletijdmachine en dacht dat het tijdperk van de Jetsons niet meer veraf was . Na de inleiding met de houten blokjes zien we een man op krukken een flets ziekenhuis binnenhinken . Hij blijkt de eerste enthousiaste wetenschapper van een hele reeks te zijn . Vanuit zijn ziekenbed legt hij ons uit wat we onder " artificiële intelligentie " ( A.I. ) moeten verstaan . " Artificieel " betekent dat het door de mens gemaakt is , in plaats van door de natuur . Zijn team probeert het wijde spectrum van de natuur terug op te bouwen met behulp van computers , chemicaliën en andere technische snufjes . Als resultaat krijgen ze iets dat lijkt op een biologisch organisme . De tweede stap na de zichzelf duplicerende houten blokjes ( niet dat houten blokjes ook echt nieuwe houten blokjes gaan produceren , maar het principe zou zowat hetzelfde moeten zijn ? Ik ben echt geen wetenschapper. ) , is een computerprogramma dat zichzelf kan reproduceren . Dit is een eerste echte stap naar artificiële intelligentie . De truck is : je reduceert het vlak waarin je zoekt tot een rij van cijfers . Elke eigenschap heeft zijn eigen rij van cijfers . Door het combineren van twee verschillende rijen kom je tot nieuwe eigenschappen . Reproductie is het zichzelf kopiëren . Recombinatie gaat nog een belangrijke stap verder : door kruiselings knippen en plakken iets nieuws creëren . Dat is wat het genetisch algoritme doet . Dit is de tweede belangrijke stap naar artificiële intelligentie . Fysicus Royne Farmer legt ons zijn filosofie uit . Hij zegt dat leven een spontaan natuurlijk fenomeen is , zonder bewuste beslissingen . " Let de simple parts interact and life just spontaneously happens " , wat ongeveer zoveel betekent als " Laat de eenvoudige delen communiceren en er ontstaat spontaan nieuw leven " . De volgende professor aan het woord heet Brooks en vertelt ons over robotten die zich gedragen als echte levende organismen . Zijn team heeft een robot gemaakt die via een hele kast computers ( die de hersenen van het arm- en beenloze wonder zijn ) dingen kan zien en registreren . Hij heeft dus geen armen en benen , maar lijkt verder wel wat op een echte mens doordat hij een beweegbare nek , hoofd en ogen heeft . De computers zijn gebouwd om het centraal zenuwstelsel van een mens te weerspiegelen . De artificiële hersenen bestaan uit verwerkingselementen die samenwerken en feedback kunnen geven . Voor ze zich aan een heuse mensachtige robot waagden , ontwierp het team eerst artificiële insecten . We zien een spinachtige machine met 8 poten . De wetenschapper legt uit dat elke poot zeventien processoren heeft , die er voor zorgen dat het ding reflexen heeft . Wanneer de voorste linkerpoot bijvoorbeeld voelt dat hij niet erg stevig staat , kan hij info doorgeven aan de zeven andere poten . Hij kan ze waarschuwen om nog niet de lucht in te gaan , omdat hijzelf nog niet stevig staat en kan dan op zoek gaan naar een beter plaatsje om zich neer te zetten . De man in de witte jas legt uit dat reflexen op een distributieve manier werken . De voorste linkerpoot geeft zijn signalen rechtstreeks aan de andere poten , er is geen plaats waar het eerst allemaal samenkomt . We gaan terug over naar de mensachtige robot , die ze Cog doopten . Cog kan horen , zien en voelen , binnen en buiten zijn lichaam . Er wordt uitgelegd dat het bij organismen niet om intelligentie gaat , maar om de dynamiek tussen het organisme en de buitenwereld . Complexiteit zit niet in het organisme , maar in de buitenwereld , leren we . Er is voor Cog ook een huid in ontwikkeling . De huid zal bestaan uit een speciaal soort plastic , en bekleed zijn met sensoren . De makers van Cog zijn niet geïnteresseerd in de evolutie van een eenvoudig organisme naar een complex systeem , maar in hoe ze rechtstreeks een complex systeem kunnen bouwen . De film gaat verder , maar de mogelijkheden van een schepsel als Cog bezet onze gedachten nog . Stel je voor dat ze dat ding echt aan het leven krijgen ! Zal het kunnen denken en daarnaar handelen , of enkel kunnen reageren op reflexen ? Zullen ze een soort monster van Frankenstein creëren ? Een robot met een eigen geest en wil , maar zonder jeugd ? Zal het zichzelf kunnen reproduceren ? Zal er zich een hele nieuwe bevolkingsgroep vormen waar wij geen controle meer over hebben ? Zullen ze zich tegen ons keren ? Zullen de debatten op televisie niet meer gaan over de bedreiging van de hoofddoek , maar over de bedreiging van hele legers robotten ? Wanneer we terug aandachtig naar de film kijken , zien we dat het ondertussen over het creëren van nieuwe moleculen gaat . Iemand is aan het werken aan een manier om van DNA , RNA te maken , en daarmee dan nieuwe moleculen en chemische systemen te vormen . De spreker vertelt dat , volgens hem , het leven nog maar een minieme fractie van alle mogelijke moleculen in de wereld gebruikt . Er zouden dus nog een hele boel ons tot nu toe onbekende moleculen in de wereld zijn , die voor de meest uiteenlopende doelen nuttig zouden kunnen gebruikt worden . Hij werkt nu ( ten tijde van de opnames ) aan een manier om moleculen zichzelf te laten reproduceren en te laten combineren , om zo nieuwe systemen uit te vinden . Van de rest van zijn uitleg begrijp ik niet veel meer . Ik doe mijn best aandachtig te blijven en vang nog dingen op over ecosystemen , in symbiose samenwerken en het beter begrijpen van onze samenleving door moleculensystemen te onderzoeken . Mijn hoofd begint te duizelen . Met Mary Shelley's Frankenstein vers in mijn achterhoofd , krijg ik al te gekke doembeelden voor ogen . Uiteraard zie ik geen behulpzame artificiële dokters die nooit een fout maken , ik zie geen automatische vuilnisomhaling aan huis . Ik kan alleen maar denken aan wat ik mij herinner van de speelfilm A.I. , waarbij een robot die ontworpen is om op een menselijk kind te blijven , ongelukkig genoeg moet vaststellen dat hij nooit volwassen zal worden . De eenzaamheid van Frankenstein's monster , die monsterlijke daden leidt , krijg ik niet uit mijn hoofd . Zullen we een revolutie doormaken zoals de allereerste industriële revolutie , waarbij talloze jobs verloren gaan ? Of erger nog , moeten we ons een sci-fi rampenfilmscenario voorstellen waarbij de wereld eraan gaat , ten gevolge van de gewelddadige overname door robotten ? Wel , laten we hopen dat het niet zo ver zal gaan , maar dat er ernstige socio-politieke gevolgen zullen zijn , staat vast . Welke dat dan zullen zijn , zal de toekomst ons nog leren . 