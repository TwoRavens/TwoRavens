Verslag : Artificial life De zeer boeiende documentaire artificial life betreft alle vormen van onnatuurlijk leven . De titel is gebaseerd op een conferentie die in 1987 plaats vond in de Verenigde Staten . Organisator G.D. Farmer , een pionier in de chaostheorie , wou met deze bijeenkomst alle mensen bij elkaar brengen die zich bezig houden met de artificieel leven . In de natuur doen fenomenen zich spontaan voordoen zonder enige interventie Artificial life is de nabootsing van deze fenomenen die zich dan , binnen het artificiële kader , ook spontaan moeten voordoen . Zijn interesse is niet zuiver wetenschappelijk ; Farmer is er ook van overtuigd dat artificial life gunstige sociale en politieke gevolgen kan hebben op lange termijn . De documentaire start met het onderzoek te tonen van E.R. Penrose . Deze wetenschapper deed onderzoek met triplexvormen . In eerste instantie legde hij verschillende vormpjes naast elkaar , deed deze heen en weer schudden en bekeek het resultaat : de vormpjes hechtten zich niet aan elkaar . Daarop plaatste hij één ander vormpje tussen deze rij en deed hetzelfde experiment . Het resultaat was dat de vormpjes zich deze keer wel allen aan elkaar hechtten . Wanneer nog andere vormpjes toegevoegd worden kwam er spontaan een splitsing van de keten tot stand , die vergelijkbaar is met celdeling . Voor hem was dit het bewijs dat natuurlijke selectie en reproductie van organismen ook in mechanische modellen aan te tonen was . Het onderzoek naar artifial life verloopt heden ten dage met de computer . Men gaat op zoek naar de fundamenten van leven en intelligentie . Binnen het onderzoeksdomein zijn er heel wat verschillende stromingen , die allen hun nut hebben voor een beter begrip van artificial life in het algemeen . Computer wetenschapper Chris Langt onderzoekt , in navolging van de mechanische eend van de Fransman Jacques de Vauberaux , hoe biologische fenomenen gecreëerd kunnen worden in een niet biologische context . Hij wil daarbij komen tot artificiële creaties die zich gedragen als biologische wezens , bv. : Een mechanische eend die kan zwemmen , kwaken , eten en die uitwerpselen kan produceren . De wetenschapper R. Brooks gaat niet op zoek naar hoe men artificieel leven kan reproduceren en hoe die evolutie in zijn werk gaat , maar is eerder geïnteresseerd in de mannier waarop het leven op aarde nagebootst kan worden in een complex systeem . Hij bouwde al een robot die een zachte maanlanding moest maken . Deze moest in staat zijn om zich uit een kist te bevrijden na de landing van de capsule , zich op te richten en onderzoek te gaan verrichten . Nu werken Brooks en zijn ploeg aan een menselijke robot , genaamd Cog . Deze moet alle lagere menselijke functie aankunnen , ongeveer tot het niveau van een klein kind . De robot wordt uitgerust met een menselijk brein , gesimuleerd door een computer , die aangesloten wordt op Cogs ruggengraat . Cog zal bewegen als een mens , in staat zijn tot oog-arm coördinatie en zal geluiden kunnen registreren en herkennen . Zo zal hij een glas kunnen neerzetten , horen waar het neergezet is en tegelijk met zijn ogen kunnen bekijken wat hij aan het doen is . De menselijke huid wordt nagemaakt en Cog zal dan ook kunnen voelen . Voor dit onderzoek heeft Brooks onderzoek gedaan naar de werking van hersenen van levende wezens . Hij besluit dat hersenen geen centrum hebben van waaruit alles gestuurd wordt , maar dat ze bestaan uit gedecentraliseerde verbindingen . Intelligentie is daarenboven geen ingewikkeld tekensysteem , maar wordt tot stand gebracht door interactie van het systeem met de buitenwereld . Cogs hersenen nemen dan ook een gedecentraliseerde vorm aan en zijn waarnemingsvermogen moet dat van de mens benaderen , zodat hij kan leren uit de wereld rond zich . Enkel zo kan Cog doen wat een mens doet . John Holland wil de computer in staat stellen om zelf oplossingen te laten vinden voor problemen . Het idee van een machine die zichzelf kan reproduceren , eigenlijk een idee van Neumann , is voor hem het begin van artificial life . Hij vergelijkt dit met het systeem van een paardenfokker . Eerst zet hij alle kenmerken die voorkomen in de echte wereld om in cijfercodes die hij invoert in de computer . Vervolgens gaat hij deze codes laten kruisen . Het effect is dat door het gebruik van een genetisch algoritme het kopiëren en hercombineren van de codes automatisch én razend snel gaat . Het probleem daarbij is wel dat het moeilijk uit te maken is welke kenmerken nuttig zijn om in codes omgezet te worden . Gelijkaardig onderzoek treffen we aan bij Chris Langon . Om het proces van evolutie te leren kennen gaat hij regels opstellen op basis van een ruitpatroon . Dit tweedimensionaal patroon is een afspiegeling van de wereld . De ruitjes verplaatsen zich willekeurig en veranderen van kleur . Uit dit chaotische patroon isoleert hij een lus . Deze begint dan dadelijk zichzelf te reproduceren naar zijn eigen evenbeeld tot er geen plaats meer over is ( overbevolking ) . In een ander onderzoek werkt de onderzoeker met ruitjes in een veld die op basis van hun ideale , ingestelde temperatuur , hun plaats en richting automatisch aanpassen . Verandering van de instelling voor een bepaald ruitje geeft daarbij een effect dat een dit ruitje zeer snel weggaat van een warmtebron of er net snel heenloopt . De wetenschapper Kaufmann gebruikt de engineeringtechniek die reeds in de jaren vijftig uitgevonden werd om DNA te maken en dan daaruit eiwitten te halen . Deze toepassing kan dan de toegepaste moleculaire biologie vooruit helpen : de artificieel voortgebracht moleculen reproduceren daarbij zichzelf in chemische processen . Kaufmann denkt dat een verdere uitdieping van dit onderzoek ons wel eens in staat zou kunnen stellen om een heel ecosysteem , los van het onze , te laten creëren door de computer . We kunnen dan de opbouw volgen van een hele gemeenschap , en zo tot dieper inzicht komen in hoe wij in onze wereld leven . Een jonge evolutiebioloog wil het evolutieproces zelf onderzoeken . Ook hij heeft interesse in een andere wereld die volledig onafhankelijk van de onze kan functioneren . Hij werkt dus niet met chemische moleculen zoals Kaufmann , omdat dat nog steeds een wereld zou tonen die op de onze gelijkt . Een digitaal informatiesysteem is zijn onderzoeksmiddel . De ingevoerde codes , bestaand uit bits , reproduceren zichzelf binnen het RAM geheugen van de computer . Ze doen dit tot het geheugen vol zit . Aan de codes voegt hij bewust fouten toe door middel van bit flips . Zo vermijdt hij dat er steeds dezelfde evolutie plaatsvindt . Net zoals in de natuur komen er immers in de wereld die hij creëert mutaties voor . Het resultaat is een ecosysteem waarbij de ingevoerde codes als parasieten andere programma's van de harde schijf gebruiken als gastheer om zich voort te planten . In dit ecosysteem kunnen we dan schommelingen opmerken zoals in onze wereld . Ook Sims houdt zich , in Cambridge USA , bezig met wat men " Thinking machines " noemt . Hij maakte eenvoudige ' creatures ' die hij in een virtuele drie dimensionale wereld plaatste . Daar voegde hij een genetisch systeem aan toe . Zijn ' creatures ' gaan zich van daaruit automatisch aanpassen aan de eisen die de virtuele wereld hen stelt : sommige ontwikkelen vernuftige systemen om zich in het water te kunnen voortbewegen , ... De ' creatures ' worden dan steeds ingewikkelder . Deze virtuele wereld werpt licht op hoe de evolutie op aarde zich voltrokken heeft na de oerknal . 