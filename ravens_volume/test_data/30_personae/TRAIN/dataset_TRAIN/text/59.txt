Artificial Intelligence Het onderzoek naar wat later een invloedrijke vernieuwing zou blijken begon bij de experimenten van Van Naumann . Deze was op zoek naar een methode voor Automatical , mechanical self replication , een soort systeem waardoor een machine zichzelf zou kunnen reproduceren , voortplanten . Van Naumann slaagde er met zijn experimenten in om de natuurlijke selectie en evolutie na te bootsen . Beginnend met drie identieke eenheden die in elkaar grijpen , valt bij het toevoegen van de vierde de ketting uiteen in twee identieke delen en zo ontstaat er een onophoudelijk , identiek proces waarbij deze deeltjes zich steeds automatisch vermenigvuldigen . Dit belangrijk experiment beschrijvend , stelt Chris Langton ( onderzoeker aan het wetenschappelijk instituut van Santa Fé ) dat het onderzoek naar Artificial Intelligence ondertussen zo is geëvolueerd dat de grens tussen echt en artificieel leven steeds moeilijker te trekken is . Langton voert al jaren onderzoek vanuit de interesse de evolutie te begrijpen , op zoek gaand naar de fundamenten van leven en intelligentie . Artificial life beschrijft hij als leven gemaakt door de mens in plaats van de natuur . De mens maakt hiervoor gebruik van computers , robots , chemicaliën .. Eén van de eerste realisaties was een artificiële eend die volledig mechanisch eten omzette in uitwerpselen . Ook John Hawk's interesse voor de self replication van machines werd gewekt . Hij ging meer bepaald op zoek naar hoe computerprogramma's volledig zelfstandig aan zelfproductie konden doen . Hij baseerde zich op de nieuwe dingen die inzake genetische en natuurlijke selectie ontdekt waren met behulp van kunstmatige middelen in de jaren ' 60 . Hij kwam er toe kenmerken te reduceren tot een reeks getallen in de computer . Twee zo'n getallenketens worden dan gesplitst en onderling worden ze dan als het ware ' uitgewisseld ' : een deel van de ene keten vormt dus een nieuwe keten met één van de andere keten ( de methode van recombinatie ) . Zo ontstaat er een genetisch algoritme . In enkele minuten kunnen er zo'n 10.000 regeneraties plaatsvinden . Het echte begin van diepgaande onderzoeken kwam er toen in de jaren '80 een conferentie plaatsvond over de zogenaamde ' Artificial Intelligence ' . Voordien waren al enkele wetenschappers geïntrigeerd door het onderwerp , maar dachten dat ze ' gek ' waren aangezien niemand hen geloofde . Nu werd er een naam geplakt op wat ze onderzochten en konden ze meningen delen met gelijkgestemden . Wetenschappers van alle soort waren aanwezig op de conferentie : wiskundigen , biologen , fysici , informatici .. Maar allen waren ze vastberaden het onderzoek naar Artificial Intelligence op de spits te drijven . Doyne Farner ( mede verantwoordelijk voor de conferentie ) beschrijft de filosofie achter het onderzoek . Hij heeft het over het leven als spontaan natuurverschijnsel en de interesse in het ontstaan hiervan , wat het betekent voor wie &slash; wat we zijn , evenals wat de socio-politieke consequenties kunnen zijn . Onder andere voor het drukken , de industriële revolutie .. De filosofie achter Rodney Brooks ' werk lijkt mij lichtelijk anders . Zijn drijfveren zijn eerder : Hoe kunnen we zelf zo'n artificiële machines bouwen die zich gedragen als wezens ? Het is hem niet te doen om het begrijpen van de evolutie of de fundamenten van leven en intelligente te achterhalen . Brooks gaat er van uit dat de complexiteit in de wereld zit en niet in de mens . Het komt er dus op neer iets te produceren dat interageert met de wereld . Hij ontwikkelde reeds enkele revolutionaire , automatische robots die zich gedragen als wezens . Zoals een ruimtetuig dat in staat is een zachte landing te maken op ruimtelijke grond en die te verkennen met een camera . Dankzij 17 sensoren op elk been van Hannibal ( een andere creatie ) is deze in staat een reflex te vertonen wanneer hij een obstakel tegenkomt : hij heft dan een poot op . En wanneer Hannibal onstabiel staat kan de ene poot een signaal sturen naar de andere poten via een centraal organisatiesysteem . Ook een geluidsverwerkingssysteem staat al op Brooks ' lijstje verwezenlijkingen en zijn nieuwste , meest ambitieuze robot is volop in ontwikkeling : Gog heeft de intelligentie van een klein kind en beschikt over heupen , nek , hoofd , ogen .. Deze ogen zijn verbonden met een apart brein . Dit grote ( letterlijk ) brein heeft enorm veel verwerkingselementen . Gog is in staat de lagere functies van de mens te simuleren : het volgen van voorwerpen met de ogen en nek , dingen aanraken .. Voor dit laatste zijn ze nu Gog's arm aan het construeren en experimenteert men met sensoren op een pseudohuid die voor de tastzin moeten zorgen , ook wil men temperatuursensoren inplanten opdat hij kan voelen wat er gebeurt in zijn lichaam . Het bestaan van robots als Gog bewijzen de reeds vergevorderde evolutie als je bedenkt dat men begon met robots die slechts 1 meter konden bewegen en hiervoor waren dan nog gigantische computers nodig . Even terugkerend naar Chris Langton , die de wereld illustreert als een groot ruitjesvlak waarin een aantal regels gelden waarmee een structuur kan worden gevormd . Dit blijkt eigenlijk terug te voeren op een redelijk simpel basisprincipe : een lus met een staart die door energietoevoeging zichzelf automatisch kopieert en zo een continue regeneratie doet ontstaan . De complexiteit zit hem in de interactie tussen die organismen . Die interactie beschrijft hij als een soort zwerm , een veld met verschillende temperaturen waarin bewegende puntjes zich voortbewegen , zoekend naar een ideale temperatuur . Langton stelt dat men aan de hand van dit model de evolutietheorie kan bestuderen . Via Kaufmann zien we Artificial Intelligence vanuit nog een andere visie . Als arts onderzoekt hij het aaneenschakelen van moleculen in plaats van bits . Hij heeft het over een moleculaire evolutie : Uit een groot aantal aan elkaar gekoppelde DNA-strengen kunnen er aminozuren gehaald worden , die dan weer kunnen worden vertaald in eiwitten . Er ontstaan parallelle netwerken van moleculen die zich met elkaar verbinden . Dit proces komt tot stand door middel van zeer complexe , reproducerende chemische systemen . Deze moleculaire evolutie houdt in dat er nieuwe , nog niet bestaande moleculen worden gecreërd . Deze moleculen zouden nuttige functies kunnen hebben en zijn dus zeker belangrijk inzake medisch onderzoek . Het zouden moleculen kunnen zijn die materie en energie produceren , die ecosystemen gaan vormen .. Het onderzoek naar artificiële intelligentie is dus nog volop in gang en impliceert mogelijk nieuwe , revolutionaire doorbraken op wetenschappelijk vlak . Zolang ze nuttig zijn en niet louter leuk speelgoed ben ik voorstander van deze ontwikkelingen . Op biologisch vlak : wanneer ze een evolutie kunnen betekenen voor de geneeskunde , maar niet wanneer ze worden gebruikt voor kloontoestanden . Op wetenschappelijk vlak : Als we hierdoor tot op een bepaald niveau efficiëntere machines en computerprogramma's kunnen produceren . Als ze ons kennis kunnen bijbrengen over de natuur , de wereld , het heelal ( zoals Brooks ' ruimtetuig ) . Bij divers ander werk van Rodney Brooks heb ik zo mijn bedenkingen . Zijn bedoeling om een robot te creëren die functioneert als een mens , boeit mij niet en ik bekijk ik zelfs een beetje argwanend . Want zou het dan niet zover komen dat die robots nog meer taken van de mens gaan kunnen overnemen , net zoals machines nu al het meeste werk doen ? Commercieel gezien zou het natuurlijk een succes zijn , maar persoonlijk vind ik het een angstaanjagende gedachte : robots die hetzelfde werk als mensen kunnen doen en misschien zelfs beter &slash; efficiënter ... 