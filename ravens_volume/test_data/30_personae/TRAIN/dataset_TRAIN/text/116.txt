De wetenschappelijke documentaire " Arificial life , fundamenten van leven en intelligentie " wordt ingeluid door de wiskundige Von Neumann die zichzelf de volgende vraag stelde : " Is het mogelijk een machine te creëren die net als een levende cel zichzelf kan kopiëren en dus reproduceren ? " Om hier achter te komen probeerde Von Neumann natuurlijke selectie en evolutie na te bootsen . Drie identieke modellen - kind , oerkiem , moeder - die elk vier haakjes bezitten , ging hij verbinden in de hoop zo een stabiele leefgroep op te bouwen . Hij stelde vast dat deze leefgroep voedsel op kan nemen , maar uit elkaar valt als er nog een extra model wordt toegevoegd . Met hun acht hefbomen zijn de modellen wel in staat om aan reproductie te doen . Men beweert dat Von Neumann met deze bevinding aan de basis ligt van het kunstmatig leven . Om ervoor te zorgen dat een machine echt tot reproductie overgaat , moet men kenmerken reduceren tot getallen . De computer kan dan twee ketens van getallen kopiëren , kruisen en twee nieuwe ketens van getallen tot stand laten komen . Voor de computer zelf is dit tot stand brengen van een genetisch algoritme een zeer simpele operatie , waardoor ze deze nieuwe ketens met een ongelofelijke snelheid kan voortbrengen . Een ander persoon die zich met kunstmatig leven bezig houdt is Chris Langton . Langton definieert ' kunstmatig ' als datgene wat gemaakt wordt door de mens . Wat hij wil bereiken is een herschepping van de biologische verscheidenheid van het leven aan de hand van robots en andere machines ; een biologisch organisme creëren dat net als het echte leven gebaseerd is op levenskracht . Langton heeft ervoor gezorgd dat begrippen zoals ' genetisch algoritme ' in de jaren '80 meer verspreid raakten door congressen te organiseren waar mensen uit verschillende branches op af kwamen . In 1987 vond zijn eerste congres plaats in Los Alamos . Deze was te vergelijken met een soort van reclamecampagne voor het artificiële leven . Langton beperkt zich niet tot de pure wetenschap , volgens hem komt er een meer filosofische context bij kijken . Leven is een natuurlijk verschijnsel dat spontaan en volledig automatisch gebeurt ; dat niet gebaseerd is op toevalligheden . Het is een combinatie van simpele elementen die op elkaar gaan reageren en aldus vanuit een grotere filosofische context bekeken moet worden . Om zijn beweringen kracht bij te zetten bestudeerde hij het evolutieproces van kunstmatige tweedimensionale werelden . Zo'n wereld stelt een vlak van hokjes voor die ging bestuderen en waarvoor hij regels ging opstellen . Wat hij zelf een zwermsimulatiesysteem noemt , lijkt mij nog het meest op het beeldscherm van het computerspelletje ' Snake ' . Verschillende lussen met een staartje beginnen zichzelf te kopiëren , er treedt overbevolking op en op het scherm verschijnt een patroon van lusjes en staartjes . Toch blijkt dit experiment essentieel voor het bestuderen van evolutionaire processen ! In de USA bestaat ook zoiets als het ' Massachutes Institute of Technology ' . Hier houden mensen als Berwick en Brooks zich bezig met de vraag hoe het menselijk brein werkt en hoe men intelligentie kan nabootsen . In functie van deze vraag deden ze volgend experiment : een gesimuleerde landing op de maan waarbij een autonome robot in een ruimtevoertuig werd geplaatst . Er werd vier dagen geen contact opgenomen met de robot en men wachtte af of hij - gewapend met een infrarood camera en enkele sensoren - eenmaal geland zelf actie zou ondernemen . Dit experiment bleek een groot succes . Men besloot dat de robot te vergelijken is met een klein kind . Ze ontwierpen nieuwe robots met meer menselijke gedaanten zoals heupen en ogen en trachtten de robot enkele functies van de mens aan te leren . Waar in dit instituut vooral de nadruk op komt te liggen is het bouwen van complexe levende systemen en niet zozeer hun evolutie . Men zorgt ervoor dat de ontwikkelde robots vooral over symmetrie beschikken en gelijktijdige bewegingen kunnen maken . Belangrijk is dat de robots feedback kunnen geven . Want hier is men ervan overtuigd dat dát hetgene is waar het bij intelligentie om draait : een wisselwerking tussen omgeving en de mens . Menselijk gedrag houdt dan in dat men reageert op de wereld ! De volgende stap die het instituut onderneemt is logischerwijs het uitwerken van prototypes die reageren op geluiden zoals dichtslaande deuren , menselijke stemmen , enzovoort . Na het zien van dit eerste deel van de film blijf ik met een soort van ongeloof zitten . Al deze mensen lijken zoveel tijd , moeite en energie te steken in hun experimenten en in het uitwerken van hun hypotheses , en wat krijgen ze er voor terug ? Hun werk lijkt zo weinig op te leveren . Er lijkt nog maar zo weinig bereikt in deze wetenschappelijke branches en wat er bereikt wordt is zo miniem en van zo'n geleidelijke aard . Sinds de tijd van Darwin lijken evolutionaire theorieën niet meer te bestaan . Want zeg nu zelf , vraag mensen op straat welke grootse ontdekking zich laatst heeft voorgedaan op het gebied van artificiële intelligentie en gegarandeerd zullen ze het antwoord schuldig moeten blijven ! Wat ik persoonlijk het ergste vind , is misschien nog wel het feit dat er nog zoveel werk te doen is ; dat er zo'n berg elementaire deeltjes onontdekt blijft . Ikzelf wordt al moedeloos bij het bekijken van deze film , waar blijven deze wetenschappers dan in godsnaam hun energie halen om hun werk voort te zetten . Deze mensen moeten wel ontzettend gedreven zijn en werkelijk leven voor hun werk ! Mij komen de experimenten ook erg amateuristisch over , het lijkt helemaal niet alsof deze wetenschappers met hoogtechnologische materialen werken of over tal van hoogstandjes beschikken ... . En dat is net iets wat ik me wel voorstel als ik denk aan ontwikkelaars van het artificiële leven . Nu deze eerste gedachte voorbij is gedreven vraag ik mezelf af of ik al deze ontwikkelingen omtrent artificiële intelligentie wel nodig acht , of ik het wel zo erg vind dat er niet zoveel opmerkelijke vernieuwingen tot stand komen in de ontwikkeling van machinale autonomie . Ik heb niet zo'n behoefte aan robots die dezelfde functies kunnen uitoefenen als de mens , laat staan over dezelfde intelligentie beschikken . Nu is er nog een gradueel verschil tussen de mens en computers , maar als ik me voorstel dat computers in de toekomst autonoom zullen handelen en wie weet zichzelf zullen kunnen reproduceren zie ik onmiddellijk beelden voor me van een goedkope horrorprent waarin de computers en robots de wereld overnemen . Ik besluit dan maar dat ik niet zo'n behoefte heb aan revolutionaire machinale ontwikkelingen ! De enigste persoon die in deze film nog een beetje nuttig werk verricht ( dat voor mij ook niet zo bedreigend overkomt ) is Stanley Miller . Wat Miller in de jaren '50 ging doen was bouwstenen van levende organismen imiteren . DNA-stringen zette hij om in RNA en deze werden op hun beurt weer omgezet in eiwitten . Deze toegepaste moleculaire evolutie leidde tot nieuwe moleculen . Zoals ik al zei zie ik hier het nut wel van in omdat nieuwe moleculen uiteraard over nieuwe functies beschikken en van dienst kunnen zijn voor de ontwikkeling van nieuwe medicijnen , enzymen , materialen enzovoort . Miller ging nog een stapje verder en ging parallelle netwerken van moleculen met elkaar laten reageren , zodat ze informatie maar ook voedsel konden doorsturen . Deze netwerken gingen dus met elkaar in symbiose leven en co-evolutionaire gemeenschappen ontwikkelen . Deze gemeenschappen zijn vergelijkbaar met onze menselijke organismen en kan ons informatie verschaffen over de ontplooiing van onze beschaving ! 