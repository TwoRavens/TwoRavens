Artificiële intelligentie . De film die we gezien hebben , ging over artificiële intelligentie . De film opende met de voorstelling van een probleem dat werd op gelost door de wiskundige Von Neumann . Met een machine wil men een levende cel nadoen . Als men echt een machine zou kunnen maken die een levende cel voorstelt dan zou deze cel zich kunnen voortplanten . Om dit experiment uit te werken heeft men modellen gemaakt van triplex . Deze modellen bestaan uit drie delen die men in elkaar kan klikken . Verschillende van deze modellen worden naast elkaar gelegd en als men ze gewoon tegen elkaar drukt maken ze onderling geen connectie . Maar als je ze op een andere manier naast elkaar legt , klikken ze bij een bepaalde beweging ineen . In de film worden deze verschillende modellen die op bepaalde manieren in elkaar klikken vergeleken met een moeder , een vader en een kind . Als men op voorhand al twee modellen in elkaar klikt en er dan een derde bij probeert te passen wordt deze derde aanvaard . Als men dan nog een extra vierde hierbij toevoegt , breekt de ketting van vier modellen in het midden in twee . Men kan zeggen dat bij een oneven aantal de ketting samenblijft en bij een even aantal modellen splitst de ketting telkens in het midden . Men wou hiermee het mechanisme van het leven met een mechanisch leven uitbeelden . Nu kunnen computers bijvoorbeeld ook de theorieën van Darwin in het echt nabeelden . Er is bijna geen grens meer te trekken tussen artificieel leven en de echt wereld . Een man vertelt ons wat kunstmatig leven is . Het is iets , het leven , door de mens gemaakt in plaats van door de natuur . Men doet biologische fenomenen na om zo een biologisch organisme na te maken . Men probeert het leven te reproduceren aan de hand van mechanismen . In de 18 e eeuw was er al een Parijzenaar die een eend zo perfect had nagebouwd dat men er van versteld stond en dacht dat deze eend echt was . Deze eend kon zelfs echt eten en vliegen . De mensen waren onder de indruk . De eend zat binnenin vol met draadjes en schijfjes , een echt mechanisme . John Holock , een andere wetenschapper , bedacht een computer die zelf beslissingen kan nemen bijvoorbeeld in verband met het kruisen en fokken van verschillende paarden en paardenrassen . In een computer zit er een machine die het mogelijk maakt dat deze machine zichzelf kan voortbrengen . Iedereen was er van overtuigd dat een machine zichzelf niet zomaar kan voortbrengen , dit heet selfproduction . Neuman bewees dat dit wel mogelijk is . In de jaren zestig kwam men er achter dat men de genetica en de natuurlijke selectie en dergelijke kan gebruiken om problemen op te lossen . Eerst moet men alles wat men denkt dat van eventueel belang kan zijn vereenvoudigen tot getallen . Dit wordt aangeduid met de term ' reduce ' . Uit deze vereenvoudiging van getallen wordt een genetisch algoritme gemaakt . Een genetisch algoritme wordt gebruikt om sneller te kunnen werken . Om zo'n algoritme te kunnen samenstellen moet men eerst de gegevens kopiëren en nadien moeten deze gegevens gekruist worden , dit gebeurt echter heel erg snel . En zo ontstaat het eerste van de vele algoritmes die worden aangemaakt . Waarom worden deze genetische algoritmes gebruikt ? Lange tijd was er voor al deze onderzoeken geen interesse . Enkel de bedenker van het experiment , medeprofessoren en studenten toonden een zekere blijk van interesse . Deze man besloot een tijd later een gesprek of beter gezegd een soort van conferentie over artificial life te organiseren . Allemaal verschillende mensen uit diverse velden zoals onder andere wetenschappers , biologen , computerexperten , ... kwamen hier op af . Het was een soort van reclamecampagne . Met dit congres over artificial life wou hij dit nieuwe onderwerp promoten en beter bekend maken bij het grote publiek . Hij organiseerde ook een workshop . In het totaal kwamen er een honderd vijftigtal mensen van uit alle hoeken van de wereld naar dit congres die allen samen in dezelfde onderwerpen geïnteresseerd zijn . Als ze zoiets niet georganiseerd zouden hebben , zouden ze zeker en vast geen gehoor gevonden hebben . OP dit congres kwam niet enkel wetenschap maar ook onder andere filosofie en kunst aan bod . Het ontstaan van wat de filosofie over artificieel leven is is namelijk de deze : Leven is iets spontaans , het is iets dat automatisch gebeurt . Maar nu krijgt men juist de idee dat het leven niet zomaar een toevalligheid is maar juist een serie van goed bedachte acties . Simpele dingen reageren op elkaar en wisselen informatie uit , dat is leven . We kunnen ons misschien afvragen wat dit concept van artificieel leven betekent voor wat en wie we zijn . We kunnen misschien ook eens nadenken over de sociale en politieke gevolgen van de uitvinding van artificieel leven . De gevolgen hiervan kunnen inderdaad een grote impact hebben op de wereld . Er bestaan verschillende stromingen in het artificieel leven . Meneer Brooks heeft het over de uitvinding van autonome robots die in de wereld kunnen functioneren . Hij heeft bijvoorbeeld een robot uitgevonden die in een maanlander kan geplaatst worden . Ze sloten de robot een aantal dagen op in een doos en deze doos zat in de maanlander en daarna simuleerden ze een reis naar de maan . De robot werd gewekt en werd gestimuleerd om uit de doos te komen , de robot begint te bewegen en gaat de taak volbrengen . Bovendien zit er ook nog een camera in de robot . De test was positief , de robot werkte goed en bereikte alle doelstellingen die men voorgenomen had . Iedereen was opgelucht . Daarna maakten we kennis met een menselijke robot namelijk Cog . Deze robot heeft een menselijke gedaante , men heeft hem met opzet heupen en een nek en ogen gegeven . Toch is de robot nog steeds niet af . In de gehele robot zitten er camera's en sensoren die in contact staan met een soort van hersens van de robot . Aan de hand van neuro-anatomie probeert men zoveel mogelijk menselijkheid te simuleren . De robot kan bijvoorbeeld zijn nek ronddraaien en simultaan met zijn ogen rond kijken . Hij kan en zal zo ook dingen leren . Men gaat de robot ook nog armen geven en leren hoe hij zijn armen moet bewegen . Men wil hem ook symmetrie bijbrengen zodat hij weet wat onder andere evenwicht is . Zijn hersens zitten echter niet in het centrum van zijn lichaam . Zijn hersens bestaan uit vele verschillende machines die samengepast worden . Hiermee wil men te weten komen hoe menselijke hersens juist zijn samengesteld zo kan men tal van andere dingen beter uitpuren . Zo wil men robots maken die bijvoorbeeld kunnen rondlopen in een kantoor , etc. Men heeft zo ook artificiële insecten gecreëerd die zich georganiseerd kunnen rondbewegen . Zo bestaat er een artificieel insect genaamd ' Hannibal ' , hij zit vol met sensoren en hij kan daardoor echt voelen . Hij voelt bijvoorbeeld hoe hij moet stappen , hij heeft door of hij stabiel staat , ... Men wil Cog ook zo'n sensoren geven , namelijk men wil dat hij echt vanalles kan horen , dat hij deuren kan sluiten , dat hij kan reageren op stemmen . Nadat ze hem armen geven willen ze hem ook nog huid geven . Eerst maken ze een omhulsel voor zijn hoofd met gaten op de plaats waar zijn ogen zullen komen en ze zullen ook sensoren inbouwen zodat zijn gehele huidoppervlak gevoelig is aan drukveranderingen . Zo kan hij voelen als je hem aanraakt en horen wanneer je tegen hem praat en zien wanneer je naar hem kijkt . De robot krijgt ook gevoelens , hij voelt echt wat er binnen in zijn lijf gebeurt . Er wordt ook gezegd dat de mens op zich niet complex is maar de wereld rondom hem juist wel . Men wil een systeem bouwen dat kan interageren met de wereld . Wat is onze relatie ten opzichte van artificieel leven ? De evolutie van het artificieel leven zelf is niet zo belangrijk wat wel belangrijk is is het opbouwen en hoe men dat juist doet . Men wil het zo goed maken dat men de mens zelf kan evenaren . Chris Langton wil het evolutieproces begrijpen . Hij schreef een programma . Hij stelt de wereld hierin voor als een groot veld met vakjes . Ieder vakje heeft een bepaalde kleur en vorm en verandert de hele tijd van plaats . Als je de regels ontdekt kan je een structuur opbouwen . Elk vakje heeft de vorm van een lus met langs één kant een staart . In die lus zitten er vakjes die bewegen . De arm groeit en raakt zichzelf , op dit moment ontstaat er een exacte kopie van het moedervakje . Zo heb je er eerst twee dan vier dan acht en zo steeds verder . Op het moment dat er te weinig plaats is , gaan er bepaalde vakjes dood door overbevolktheid . Dit is een simpel systeem . Het is een typisch ' lifelike thing ' . Nu moet men enkel nog meer instrumenten ontwikkelen om dit te onderzoeken . Op een computer zien we een zwart en oranjeachtige achtergrond daarop zitten er groene stipjes die op zoek zijn naar de ideale temperatuur . In de jaren vijftig had S. Miller het over het ontstaan van de bouwstenen van levende organismen namelijk aminozuren , dna etc. Kauffman wil het hetzelfde doen en hij gaat lange slierten proteïnen ontwikkelen . Zo wil hij chemische structuren voortbrengen en de nieuwe moleculen die hij ontwikkelt wil hij in de geneeskunde gebruiken . Er is nog maar een klein deel geweten over de componenten van de mens . Er ontbreken nog steeds miljoenen moleculen die misschien over positieve eigenschappen beschikken . Via deze eigenschappen kan men nieuwe machines en materialen ontwikkelen . Artificieel leven is een poging tot het begrijpen van het ontstaan van de evolutie van het leven . Eigen mening : Ik denk dat artificiële intelligentie een positieve evolutie is voor de wetenschap waarmee we bepaalde problemen kunnen oplossen . Aan de hand van artificiële intelligentie kunnen we misschien een aantal genetische problemen proberen op te lossen en een beter inzicht verkrijgen in het metabolisme van de mens en elk ander organisme . Ik ben ook van mening dat de terreurverhalen over robots die plots hun eigen zin beginnen te doen iet wat uit de lucht gegrepen zijn , want een robot blijft steeds een robot hoe intelligent hij ook mag zijn . Ik vind het wel terecht dat mensen zich daar misschien een beetje zorgen om maken . Ik vind vooral de idee waarbij men naar nieuwe moleculen gaat zoeken en daarbij de geneeskunde vooruit wil helpen best wel positief . Vooral ook als daar echt resultaat uit zou voortkomen . Maar ik vind wel dat het fout zou zijn als men verschillende werkjes die eigenlijk voor mensen bedoelt zijn door robots zou laten overnemen . 