Al vele jaren werkt de mens zich uit de naad om een antwoord te vinden op een aantal vragen . Wie zijn we ? Waarom zijn we hier ? Hoe zijn we hier gekomen ? Omdat niemand het blijkbaar wist , heeft men ' god ' als antwoord gekozen . Dit lijkt echter steeds meer een soort van zelfbedrog te zijn , een deus ex machina . De mens zoekt dus naarstig verder . En waarom niet eens proberen van nul te beginnen ? Waarom niet zelf god spelen ? Het hele verhaal begint in feite zo'n 50 jaar geleden . Geleerden proberen al sinds toen uit te zoeken of er een machine is ( of een organisme ... ) dat zichzelf kan reproduceren , analoog aan onze eigen genduplicatie , onze celvermeerdering . Met mechanische modellen leek dit alleszins mooi te lukken , zo zien we aan het begin van de film ' artificial life ' . Maar dat heeft op zich weinig uitstaans met het concept ' artificial life ' . Laat ik dat dus eerst even uitleggen . De term ' artificial life ' staat letterlijk voor ' kunstmatig leven ' . Het gaat om computers , robots , chemicaliën of andere niet-biologische instanties , die zich op een of andere manier toch gedragen als bio-organismen : men denkt dan meestal aan een eigenschap die specifiek is voor biologisch leven , namelijk de voortplanting . Maar waar het vooral om draait bij deze wetenschap , is het feit dat het gaat om organismen , levende dingen - wezens als je de lijn zover wil doortrekken - die eigenhandig door de mens gemaakt zijn , of waarvan het ontstaansproces door mensen in werking is gezet . En dat is iets waar de mens gedurende zijn hele geschiedenis van gedroomd heeft , en wel om heel uiteenlopende redenen . We zien in de evoluties van de studies rond dit onderwerp zeer uiteenlopende manieren verschijnen om dit te verwezenlijken , en al evenveel toepassingsmogelijkheden . En uiteraard ook een stapel filosofische , socio-politieke en ethische gevolgtrekkingen . Laten we er een paar bekijken . In de jaren vijftig stond het hele idee van ' artificial life ' nog in de kinderschoenen . Er waren maar heel weinig mensen die zich er mee bezig hielden , en ze zochten al helemaal geen contact met elkaar ; in feite hadden ze zelfs compleet geen weet van het feit dat ze niet alleen stonden in hun theorie . Hoe je het ook draait of keert , dit soort theorieën blijft een beetje gewaagd om mee naar de buitenwereld te treden , ook al begonnen ze dan allemaal vrij simpel . Zo was er bijvoorbeeld een Amerikaans professor , John Holland , die op het idee kwam een computer te programmeren met een aantal ( nogal willekeurige ) eigenschappen . Dit kan min of meer vergeleken worden met de manier waarop onze eigenschappen ( haarkleur , huidskleur , grootte , aanleg voor bepaalde ziektes , maar ook karaktereigenschappen ) geprogrammeerd zitten in ons DNA . Vervolgens rustte Holland de computer uit met een aantal programmaatjes die ervoor zorgden dat deze strengen van informatie ( in de vorm van lange getallenreeksen ) door de computer zelf konden worden bewerkt tot nieuwe strengen van gecombineerde informatie . Je kan opnieuw de vergelijking maken met de manier waarop in ons lichaam , in de voortplantingscellen , nieuw DNA wordt gemaakt . De strengen worden eerst gekopieerd , dan elk in twee gesplitst . Vervolgens voegen twee helften van verschillende strengen zich bij elkaar , waardoor je een nieuwe eigenschap krijgt . Die wordt dan bij de voortplanting gecombineerd met de cel van de partner om een nieuw wezentje te maken , compleet met nieuwe informatie . Op die manier gaat het ook bij de computer ontworpen door Holland . Inderdaad , je leest het goed : het gaat hier om een computer die zichzelf kan ' voortplanten ' . De eerste stap in ' artificial life ' is daarmee gezet ; maar we zijn nog lang niet aan het proefstuk . Andere professoren ( filosofen ) trokken hieruit een belangrijke conclusie : het leven is een automatisch proces . Het heeft geen heftige triggers nodig , of uitzonderlijk toeval ; het gebeurt gewoon . De impact hiervan was niet te onderschatten . Men moest nu heel de big-bang theorie herzien , en tot de conclusie komen dat het ontstaan van het leven eerder een soort automatisch , onvermijdelijk procédé is geweest ; een samenkomst van bepaalde stoffen die leidde tot andere stoffen , die leidden tot leven , enzovoort . Men noemt dat de chaostheorie ; we komen daar later nog op terug . In de jaren '80 begonnen wetenschappers zich dan toch eindelijk te verzamelen . Vanaf toen ging de ' artificial life ' wetenschap met rasse schreden voorbij . Uit een aantal experimenten van professor Brooks kwamen rond die periode nog meer interessante theorieën en ontdekkingen voort . Zo was hij bezig met het bouwen van humanoïde robots : machines die kunnen voelen , zien , horen en denken , kortom , zoveel mogelijk menselijke eigenschappen beheersen . Hieruit vloeiden twee belangrijke theorieën voort . Allereerst kwam Brooks tot de conclusie dat zo'n robot perfect functioneerde zonder een gecentraliseerd besturingssysteem . Toch functioneerde de robot in zowat alle opzichten zoals de mens . Dit deed hem geloven dat het ' besturingssysteem ' van de mens ook veel meer verspreid zit over zijn lichaam dan wij graag geloven . Misschien zijn het niet ( alleen ) onze hersenen die ons besturen , maar denken onze vezel actief mee ? Naarmate Brooks zijn ' levende ' robots meer bestudeerde , begon hij ook te beseffen wat het was dat hen deed leven . Ze waren immers uitgerust met een groot aantal sensoren voor geluid , gevoel , coördinatie en andere functies : en het waren net die sensoren die hen op een bepaalde manier deden reageren en functioneren . Met andere woorden , hun ' zijn ' werd bepaald door de buitenwereld . Vandaar de hypothese dat de kern van het leven van de mens , misschien wel buiten hem om ligt , in contact met de wereld ... Opnieuw theorieën die je niet zomaar naast je kan neerleggen ; daarvoor zouden hun gevolgen te groot kunnen zijn . Naarmate de onderzoeken in het vakgebied vorderden , begon men meer en meer te zien in de chaostheorie . Er werden nog meer bewijzen voor gezocht en hypotheses rond opgesteld . Meer en meer wetenschappers zijn vandaag bezig met het simuleren van het ontstaan van leven in de lijn van de chaostheorie . Deze techniek heet gen-engineering . Om het simpel te stellen , werkt dat als volgt : men zet een aantal stoffen bijeen en stuurt er een soort impuls door die in het universum ook altijd aanwezig is geweest , namelijk elektriciteit . Als gevolg gaan de stoffen zich automatisch splitsen en binden , tot er aminozuren ontstaan . En wat zijn aminozuren ? Jawel , de bouwstenen van DNA , van leven , dus ... De verschillende aminozuren die wij kennen en waaruit al het bekende leven is opgebouwd , zijn talrijk , maar toch telbaar . Stel dat men erin slaagt nieuwe aminozuren te creëren , en volgens velen is die dag niet veraf meer , dan is men in staat om heel nieuwe soorten DNA te maken , en dus ook om leven te creëren dat niet in de natuur voorkomt . De wetenschappers hebben het over biosensoren , nieuwe toepassingen in de wetenschap en de voedingsindustrie , verbeterde geneesmiddelen enzovoort ; en in laatste instantie als leerschool voor onze eigen wereld . Maar zoals iedereen die dit leest wel aanvoelt , speelt hier nog een veel belangrijker kwestie mee . Al zolang de mens bestaat , heeft men uitvindingen voor goede doelen ingezet , maar ook ( en het spijt me dit te moeten zeggen ) en zelfs vaker voor de verdediging van het eigenbelang , uit winstbejag of machtsgeilheid . Het hoeft dus niet te verbazen dat er nu al stemmen opgaan om ' artificial life ' met voorzichtigheid te behandelen , en het vooral niet in de verkeerde handen te laten vallen . Want wie is de mens tenslotte om voor god te spelen ? 