' Artificial life ' 1 . Samenvatting film : Het concept van de film ' Artificial life'draait rond één centraal uitgangspunt : Is er een machine te bouwen die zichzelf kan reproduceren ? De wiskundige Von Neumann dacht van wel . Hij ging ervan uit dat dit zou werken als de machine zou functioneren als een levende cel . Hij bouwde dan ook een prototype van dergelijke machine . Dit prototype bestond uit modellen met units die verbonden konden worden . Deze units konden op verschillende manieren splitsen en zich weer aan elkaar hechten . Bovendien ware ze ook in staat zichzelf samen te voegen en te hercombineren op dezelfde manier waarop levende cellen dit doen . Zo ontwierp Von Neumann dus een eerste ' machine ' die ' zichzelf kon reproduceren ' . Ondertussen is deze machine vervangen door een aantal computerprogramma's en dergelijke die van hetzelfde principe uitgaan . De wetenschappers die zich bezighouden met ' artificial life ' gaan als het ware op zoek naar de fundamenten van leven en intelligentie . De technische term ' artificial life ' staat in feite voor ' leven door mensen gemaakt in plaats van door de natuur ' . Wetenschappers onderzoeken hoe ze dit ' leven ' kunnen produceren aan de hand van computerprogramma's , chemicaliën , robots etc. Dit proces - dat wil zeggen : de zoektocht naar artificieel leven - is al lang aan de gang : al in de jaren '50 begon Von Neumann met zijn zelfreproducerende machine . Een aantal mensen beweerde dat hij hierin nooit zou in slagen , maar Neumann bewees het tegendeel ... Dit was het begin van Artficial life ! John Holland is één van de onderzoekers die zich bezighouden met het bedenken van bepaalde computerprogramma's . Uitgaande van het principe van de natuurlijke selectie , zoekt hij via de computer oplossing voor bepaalde problemen met behulp van een ' genetisch algoritme ' , waarmee je snel en handig kan werken . Dit genetische algoritme bestaat uit een keten die zich in tweeën splitst en die zichzelf dan gaat kopiëren en recombineren . Ook werd in Los Alamos een congres georganiseerd met mensen uit verschillende afdelingen , zoals biologie , fysica , chemie , etc. 150 mensen van over de hele wereld hielden daar een conferentie over artificieel leven . Dit congres was een unieke gebeurtenis en men beweerde dan ook dat het niet louter om wetenschap ging : er werd ook druk gefilosofeerd en - natuurlijk - plezier gemaakt . Doyne Farmer , nog een andere wetenschapper , stelt zich dan weer opnieuw de vraag ' Wat ís artificieel leven ? ' Volgens hem : een automatisch fenomeen waar geen intelligentie aan te pas komt . Hij zoekt dan ook een spontaan proces , dat hij hoopt te vinden zonder dat er zich uit de hand gelopen incidenten voordoen , mocht er iets mis gaan . Farmer denkt dat de sociopolitieke effecten van zijn onderzoek op de wereld van grote impact zullen zijn . Bijna onnodig nog te vermelden dat het Artificial Life project sinds de eerste dagen vele stromingen heeft gekend en evenveel gezichten heeft gekregen : Rodney Brooks , bijvoorbeeld , houdt zich bezig met het fabriceren van robots die als mensen reageren . Zo ontwierp hij een ruimtetuig met een robot erin . Dit tuigje liet hij testvlucht maken naar de maan . Na op de maan geland te zijn , kruipt de robot uit het ruimtetuig en begint de buurt te verkennen . De robot is ook in staat bodemstalen en dergelijke te nemen . Uiteraard was men zeer opgelucht dat de robot erin geslaagd was zich te ontvouwen en aan zijn verkenningstocht te beginnen na een aantal dagen in het tuigje opgesloten te hebben gezeten : een geslaagde testvlucht ! Een ander voorbeeld van een zo menselijk mogelijke robot is ' Cog ' : een machine met onder andere ogen , een brein en zelfs heupen . Het doel is de robot zoveel mogelijk menselijke functies te geven . Men wil proberen hem oog-hand coördinatie en een gevoel voor symmetrie bij te brengen . De bewegingen van de robot kan men dan volgen in een ruimte . De bedoeling van de ontwikkeling van robots is in feite om een aantal hypothesen over het menselijke brein te testen . Hiervoor is men begonnen met artificiële insecten die beschikten over zes poten , uitgerust men sensoren . Aan de hand van dit onderzoek ontdekte men dat insecten decentraal georganiseerd zijn , dwz . dat ze geen ' centrale ik ' hebben . Hetzelfde geldt voor mensen ( volgens deze onderzoekers ) . Later is men dan ook artificiële handen , oren , armen , huid met sensoren etc. gaan ontwikkelen . Volgens een aantal wetenschappers ligt complexiteit in de wereld zelf ( vb. een mier die zich moeizaam een weg baant over het strand ) en niet in de mens , dus moet men ook een systeem bouwen dat met die complexe wereld kan interageren . Chris Langton bestudeert in verband hiermee het evolutieproces . Hij ontwikkelt ' cellulaire automaten ' met computers . Deze ' automaten ' zijn lusvormige structuren die kopieën van zichzelf kunnen maken . Dit gaat zo door tot er een teveel aan deze structuren is , waarna ze uitsterven door overbevolking . Een ander programma dat hij ontwikkelt is een systeem waarbij deeltjes over een achtergrond bewegen waarvan de zwarte delen koud zijn en de roden delen warm . De deeltjes zijn zo geprogrammeerd dat ze een bepaalde - voor hen ideale - temperatuur gaan opzoeken . Dit zijn in feite allemaal omwegen om de evolutietheorie te bestuderen en ermee te experimenteren . De chemicus Stuart Kauffman gebruikt dan weer een aantal nieuwe technieken om grote aantallen DNA te maken , daarna grote aantallen RNA te produceren en dan uiteindelijk grote aantallen eiwitten te bekomen . Dit noemt hij ' toegepaste moleculaire evolutie ' . Door middel van moleculaire diversiteit wil hij nieuwe moleculen vinden , die mogelijk nieuwe toepassingen kunnen hebben - eventueel nuttig voor onderzoek naar medicijnen , ... Hij vergelijkt moleculen in reageerbuisjes met een computer waarvan de bits bewegen op chips . Kauffman stelt zich de vraag : ' Wat als er zichzelf producerende moleculen zouden bestaan ? ' Volgens hem is dat ook artificieel leven . Kauffman's theorie : er zou dan een nieuwe evolutie ontstaan ; nieuwe ecosystemen zouden dan met elkaar kunnen gaan interageren : sommige zouden elkaar dan aanvullen en andere zouden een gevaar zijn voor elkaar . Zo zou je volgens hem van moleculen , tot mensen , tot samenlevingen kunnen gaan . 2. Eigen mening : In het algemeen vond ik de documentaire ' Artificial life ' een boeiende film . Het concept werd duidelijk uitgelegd en met liet verschillende wetenschappers aan het woord die wisten waarover ze praatten en verschillende visies op het onderwerp boden . De theorieën van Kauffman , echter , vond ik nogal vergezocht en misschien enigszins utopisch ... Niettemin vind ik op zich het gegeven van artificieel leven een belangwekkend thema en ik vond het dan ook interessant hierover meer te weten te komen . Daarom vond ik het ook jammer dat de film toch al een aantal jaren oud leek te zijn en dat men in die tijd eigenlijk nog maar aan het begin stond van de ontdekkingen op dat gebied . Ik neem aan dat men ondertussen al veel verder staat met het onderzoek en het had mij dan ook boeiend geleken meer te weten te komen over de recentste ontwikkelingen . Ik veronderstel dat ' artificieel leven ' talrijke nuttige toepassingen kan hebben , zeker in de geneeskunde ( ik denk hierbij aan robots die zeer precieze operaties kunnen uitvoeren die voor mensen misschien onmogelijk zouden zijn ) en natuurlijk ook in legio andere vakgebieden . Desalniettemin lijkt het me gevaarlijk om al te veel te gaan vertrouwen op iets wat - in se - nog steeds een machine is . Ik kan me voorstellen dat de gevolgen rampzalig kunnen zijn als men al te veel zou rekenen op de kunde van robots en dergelijke . Toch denk ik dat er - mits er doordacht mee wordt omgegaan - zeker een toekomst zit in de toepassing van artificieel leven . 