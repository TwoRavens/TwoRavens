Automatic Mechanic Self Replication &slash; Artificial Life van H.A. Creswell Omdat de eerste vijf minuten van de film praktisch zonder geluid zijn getoond , heb ik er vooral het visuele gedeelte van onthouden . Hier ziet men een man vormpjes van triplex met elkaar combineren . Het zijn elementen die perfect in elkaar passen , zowel de voor - en achterkanten als de zijkanten . Er worden eenheden gevormd , bijvoorbeeld van acht elementen , die zich dan weer kunnen opsplitsen in twee eenheden van vier elementen etcetera ... Dit is een vorm van artificiële reproductie . De bedoeling hiervan is de stukjes triplex vervangen door een computer . A.L. betekent : leven gemaakt door de mens in plaats van door de natuur . Dit tracht men te bekomen door het herscheppen en synthetiseren van biologische organismen . Het is een onderzoek waarmee men zich al honderden jaren bezighoudt . Een mooi voorbeeld van een virtuele reproductie van het leven is de artificiële eend die in Frankrijk gecreëerd werd . Deze eend kon simpele , natuurlijke functies vervullen zoals een echte eend : eten opnemen , met haar vleugels slaan en haar behoefte doen . John Holland , een computerwetenschapper , is gespecialiseerd in dergelijke zaken . Met het idee van Neuman om een computer te maken die zichzelf kan vermenigvuldigen , is de term A.L. ontstaan . Als dit lukte , kon men ook meteen complexe problemen oplossen ; met kunstmatige elementen speciale zaken maken , zoals een oog . Dit bekomt men door een lange lijst kenmerken van het object op te stellen en deze om te zetten in cijfers . Hieruit worden ketens gevormd die zich aan elkaar verbinden en nieuwe ketens gaan vormen . Vergelijkbaar met het systeem van de eenheden uit triplex dus . Men werkt met genetische algoritmes : kopiëren en recombineren . Zo kan men tienduizenden generaties maken in een minuut . Toch was hier vroeger niet zo een interesse voor . Pas vanaf de jaren tachtig is men zich hiervoor gaan engageren . In 1987 werd een congres gehouden over A.L. in Los Alamos . Deze bijeenkomst , waar honderdvijftig mensen aanwezig waren , werd geleid door Chris Langton . Het was een soort van reclamecampagne over A.L .. Het werd beschreven als een vreemde , maar leuke conferentie . In Santa Fe New Mexico vertelt Doyne Farmer ons iets meer over de filosofie achter A.L .. Het leven treedt automatisch op , er zijn geen toevalligheden . Leven ontstaat spontaan . Men laat simpele elementen op elkaar reageren . Er reizen dan enkele existentialistische vragen zoals : " Wie zijn wij ? , Wat doen wij hier op aarde ? , ... " En ook denkt men na over de sociopolitieke gevolgen van A.L. , want dit kan een enorme impact hebben op de wereld . In het Massachusetts Institute of Technology zegt men dat A.L. al vele gezichten gekregen heeft . R. Berwick en R. Brooks houden zich bezig met het bouwen van autonome robots die als levend wezen kunnen bestaan , bijvoorbeeld de robot in een maanlander . Eens op de maan geland , moet hij uit zijn kooitje kruipen . Er zit een camera geïnstalleerd in zijn ogen , zodat men door zijn ogen het landschap kan bekijken . Dit was een groot succes . De robot slaagde erin op zichzelf te wandelen . Zo bouwde men ook Cog , een menselijke robot . Hij heeft de intelligentie van een klein kind . Ook heeft hij ogen , heupen , armen een nek , ... , maar geen benen . Al zijn lichaamsdelen zijn verbonden met het virtuele brein , dat zich buiten zijn lichaam bevindt , zonder dat Cog dit beseft . Dit brein kan men dan via de computer bepaalde dingen laten simuleren , zoals rondkijken , arm bewegen enzovoort . Cog moet de coördinatie leren van de dergelijke handelingen . De hersenen hebben geen centrum . De samenstelling is een soort van feedback . Via hypothesen tracht men te begrijpen hoe het menselijke brein ineenzit . Men is eerst begonnen met mobiele robots te maken en dan artificiële insecten . Hannibal is een dergelijk insect . Hij heeft zintuigen en zes poten , waarmee hij kan bewegen . Men maakt verschillende prototypes voor Cog . Bijvoorbeeld prototypes van zijn handen , van de geluidsprocessen ( oren , ... ) , van armen , schouders , ellebogen , van huid . Voor dit laatste gebruikt men hard plastic dat uiteindelijk wordt uitgerust met zintuigen in de huid . Zo kan Cog dingen zien én voelen . Het is de wisselwerking tussen het systeem en de wereld die ons maakt tot wat we zijn . De complexiteit zit dus in de wereld . Men tracht het beste systeem te vinden . Chris Langton maakt en bestudeert evolutionaire algoritmes in computers . Dit zijn cellulaire automaten - voorgesteld door vakjes met elk een eigen kleur - die op zoek zijn naar vakjes met dezelfde kleur als zichzelf . Zo vormen ze samen groepjes die steeds veranderen van kleur , naargelang de samenstelling . Ook creëert hij machines die zichzelf kunnen vermenigvuldigen . Het zijn holle vierkantjes die zichzelf steeds verlengen en kopiëren . De complexiteit van de interactie in de wereld . Zo is er ook het zwerm simulatiesysteem . Dit zijn allemaal stipjes die op zoek zijn naar de plek waar de temperatuur juist is voor hen . Dit doen ze door zich te verplaatsen . Stuart Kaufman vertelt over Stanley Miller , die Kaufman's theorieën gebruikt om DNA- en RNA-stucturen te kopiëren . Hij zet de DNA- en RNA-strengen om in eiwitten . Dit is een chemisch systeem dat men moet bestuderen in de geneeskunde en wetenschappen . Zo kan men volledig nieuwe moleculen creëren . Het aantal eiwitten met aminozuren is gelijk aan een zeer groot aantal moleculen . Het leven is maar een kleine fractie van alle moleculen . Door nieuwe moleculen te maken , kan men ook nieuwe dingen vinden . Met A.L. ontstaat de behoefte naar het onderzoeken van complexe informatiesystemen . Alles gebeurt in een computer met bits en chips . Het bouwt zichzelf op . Dit is een nieuw gebied van de scheikunde : in een reageerbuis moleculen maken die zichzelf kunnen voortplanten . Door symbiose leren ze zich aan te passen aan vergif en kunnen ze hun eten delen . Er zijn wel honderd soorten organismen die zich kunnen vermenigvuldigen . Met deze moleculaire systemen kan men de evolutie van bepaalde dingen bestuderen zoals culturen etcetera . Omdat de documentaire nogal gedateerd is , weet ik niet goed hoever men ondertussen al geëvolueerd is op dit vlak . Computers en computertechnologie in het algemeen behoren niet bepaald tot mijn kennisgebied . Maar ik kan me wel voorstellen dat men in die enkele jaren nog veel vooruit is gegaan . Het is ongelooflijk wat men nu al allemaal kan aan de hand van de computer . Neem bijvoorbeeld Cog , de menselijke robot . Via zijn uitwendige computerbrein is het mogelijk zijn handelingen en impulsen te bestuderen . Het is bijna surreëel dat men menselijke handelingen kan onderzoeken met een computer . Toch vind ik het ook beangstigend , omdat het erop lijkt dat men binnenkort de mens wel eens zou kunnen vervangen door computers en robots . Dit gebeurt nu zelfs al , onder andere in fabrieken , waar de arbeiders plaats moeten ruimen voor machines die speciaal geprogrammeerd zijn voor de baan . Volgens mij heeft de grote vooruitgang in de technologie zijn voor- en nadelen . Computers en alles wat erin verband staat , zoals gsm's , i'pods en dergelijke , zorgen vooral voor een grote luxe , maar of we hier nu ook vooruitgang mee boeken , weet ik niet . De mens wordt immers alsmaar luier . Als men dan ook al computers kan aanzetten tot zelfreproductie , kunnen ze later misschien ook wel " op hun eigen benen staan " . Door het nauwkeurige bestuderen van biologische organismen , is het mogelijk om prothesen te maken van lichaamsdelen . Ook dit heeft volgens mij een goede zijde en een slechte . Mensen met beschadigde of slechte organen kunnen geholpen worden , wat natuurlijk fantastisch is , maar zo creëert men ook een sterke bevolkingstoename , wat dan uiteindelijk zal zorgen voor een overbevolking ( waar nu eigenlijk al sprake van is . ) Hetzelfde met het creëren van sterke moleculen , die zich kunnen aanpassen aan ziektes , vergif e.d .. Zoals u ziet heb ik grote bewondering voor deze (computer)wetenschappers , maar ik sta toch ook sceptisch tegenover hun hele onderzoek . 