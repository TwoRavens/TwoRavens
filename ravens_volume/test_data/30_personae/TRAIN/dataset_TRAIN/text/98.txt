ARTIFICIAL LIFE Het principe van het kunstmatig recreëren van leven staat aan de basis van een voortdurende onderzoekingstocht binnen alle terreinen van de wetenschap . Pogingen om de essentie van levenskrachten in mechanismen te reproduceren vonden reeds plaats in de 18de eeuw bij Jacques de Vacquesand , die erin slaagde een kunsteend te bouwen die voedsel innam en terug uitwierp . John Holland ontwikkelde in de jaren '60 de technologische equivalent door een computer te ontwikkelen die zelf zocht naar antwoorden voor gerepresenteerde problemen . Wiskundige Van Neumann oppert in deze periode de theoretische mogelijkheid om een machine te bouwen die in staat is zichzelf automatisch te kopiëren . Vanaf dat moment spitst de wetenschap zich op wat H.A. Cresswell ' Automatic Mechanical Self Replication ' noemt . Met de opkomst van de computer begint men de mogelijkheden voor het herscheppen van leven te zoeken in de nabootsingstechnieken van machines . Kunstmatig leven , dat wil zeggen leven door de mens gemaakt , is een kwestie van het herscheppen van biologische verschijnselen met niet-biologische middelen . Logischerwijze onderneemt men in de beginstadia van het onderzoek naar kunstmatig leven stappen om het principe van evolutie tot in de bouwstenen te doorgronden . In de jaren '80 tracht men via gesimuleerde genetische selectieprocessen de basiselementen van leven te ontdekken . Alle essentiële eigenschappen die samen het gedrag van een organisme inhouden worden met behulp van een computer gereduceerd tot een eindeloze reeks cijferketens . Via kopiëren en kruising van deze kopieën imiteert men het genetische evolutiegegeven van reproductie en recombinatie . In 1987 gaat het congres van het Los Alamas National Laboratory in Santa Fe nog een stap verder door te stellen dat leven , ook kunstmatig , niet op lineaire wijze ontstaat maar spontaan en automatisch door het vanuit de basis reageren van simpele elementen . Dr. Berwick en Brooks van het Massachussetts Institute of Technology slagen er eind jaren '80 in autonome robots te ontwerpen die zich als wezens gedragen en over het intelligentiepeil beschikken van een klein kind . Door interactie met de wereld weten deze robots te leren en te ontwikkelen . Dit onderzoek verschaft de wetenschap het inzicht dat er een wisselwerking tussen het mechanisme en de buitenwereld nodig is om te slagen in het kopiëren van leven . Vanuit dit principe bouwt Chris Langston een complex computersysteem waarbij algoritmen in een tweedimensionale wereld bestudeerd worden . De onderlinge interactie leidt tot de spontane opbouw van structuren , die zichzelf eindeloos reproduceren tot er geen ruimte meer is en ze bezwijken door overbevolking : een karakteristiek kenmerk van leven . Wat in de natuur onmogelijk bleek , namelijk het experimenteren met evolutionaire processen , blijkt binnen de kunstmatige wereld van een computer onbeperkt te kunnen . Met deze ontdekking wordt een brug geslagen naar het terrein van DNA en de kans op een moleculaire evolutie . In plaats van algoritmen te manipuleren binnen een computerwereld kan men hetzelfde doen met moleculen , en zo inzicht verwerven in het dynamisch gedrag van de werkelijke bouwstenen van het leven . Als de wetenschap in staat is zelfreproducerende moleculen te creëren , kan dit een nieuwe , vanaf het begin bestudeerde evolutie ontketenen . De implicaties voor een ontdekking van die mate zijn enorm : men zou zien hoe organismen werelden vormen met elkaar , hoe ecosystemen onstaan en zelfs co-evolutionaire systemen , waarbij de ene evolutie de andere ondersteunt in symbiose . Dat al het leven in verband met elkaar staat en van elkaar afhangt om te overleven kan een positief moreel besef opwakkeren in de huidige samenleving om dichter tot elkaar te komen en zo zichzelf beter te begrijpen . Het is op dit moreel vlak dat voor mij het schoentje wrikt . De mogelijkheden die onderzoek naar kunstmatig leven ons verschaffen zijn onoverzienbaar . In de huidige samenleving is de mens enkel bezig het zichzelf steeds maar makkelijker te maken : onze taken worden ons steeds verder ontnomen door computers , robots en andere technologische toepassingen . Men heeft nauwelijks nog respect voor de natuurlijke gang van zaken : alles wordt overgenomen en ' verbeterd ' vanuit een technologisch perspectief . Onze voornaamste prioriteit lijkt wel het onszelf steeds meer onttrekken aan de verantwoordelijkheden van het leven . Tegelijkertijd komen we steeds verder in het inzicht verwerven tot de fundamenten van het ontstaan van leven . De gedachte dat de mens van tegenwoordig verantwoordelijk zou weten om te gaan met zulke kennis is een illusie . De natuur heeft sinds het ontstaan van de aarde talloze evoluties gekend en zelfs ondergaan . Er is een eindeloze passage van leven op de aarde geweest , en de cyclus van ontstaan en ondergaan heeft altijd functioneel gewerkt . Er was geen doel na te streven behalve het simpelweg beginnen van leven . Wij als mens moeten onszelf de vraag stellen of wij in staat zijn op een gelijkaardige manier om te gaan met zoveel kennis . De mens kennende , zou de macht van leven kunnen creëren en zo ook controleren ons naar het hoofd stijgen . Enkel functioneel zouden onze toepassingen nooit kunnen zijn : daarvoor gaat men te vaak in tegen zijn eigen moreel besef . Het manipuleren van leven voor egoïstische doeleinden - het verlengen van de levensduur van de mens , het genetisch manipuleren van lichamen of zelfs persoonlijkheden , DNA zo aanpassen dat mensen geen mensen meer zijn - is een lokroep waar de mens niet aan zou weten te weerstaan . We mogen dan wel technisch inzicht hebben verworven in de mysteries van de wereld , maar we zijn niet moreel verantwoordelijk of vooruitstrevend genoeg in ons denken om de gevolgen van onze acties te overzien . Moreel gezien zijn er reeds legio bezwaren , op existentieel vlak valt er ook veel te zeggen over de recente ontwikkelingen in de wetenschap . Het idee dat we leven kunnen ontwikkelen , zij het kunstmatig , en volledige controle kunnen uitoefenen over onze creaties is op zijn minst gezegd arrogant . Hoe groot en opeenvolgend de ontdekkingen in dit veld wel niet mogen zijn , men heeft nog altijd geen idee waar de origine van bewustzijn ligt . Men kan niet veronderstellen dat alles wat we doen ontstaan ook werkelijk door ons gedetecteerd wordt . Wie weet creëren we op den duur machines die slimmer zijn dan wij , maar niet gehinderd zijn door een geweten of emotionele aard . De conclusie van het congres in Santa Fe was dat leven spontaan kan ontstaan door middel van een simpele interactie van elementen . De mens kan niet alle elementen overzien die met elkaar in contact komen bij het experimenteren met kunstmatige intelligentie . De consequenties zouden catastrofaal kunnen zijn voor de mensheid als onze creaties intelligenter blijken te zijn dan onszelf en ons begonnen te manipuleren . De mens tracht de wereld te doorgronden maar weigert tegelijkertijd als wezen in de wereld te leven . Voordat men tracht de evolutie van de wereld te kopiëren , zou men weer moeten leren in het leven te staan . Ook moet men beseffen dat we als kinderen in een speelbak zijn als het gaat om spitten in de fundamenten van het bestaan : we weten niet wat voor schade we zouden kunnen aanrichten . Wat voor ons een leuk speeltje lijkt dat ons leven makkelijker maakt , kan de sleutel tot onze vernietiging blijken . 