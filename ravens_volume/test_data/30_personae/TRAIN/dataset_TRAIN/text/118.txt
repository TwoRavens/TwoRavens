Artificial life Artificieel leven is alles dat door de mens wordt gemaakt en die zich met behulp van computers , chemicaliën e.a. toch als biologisch organisme gedraagt . Dat is waar men zich in het Santa Fe instituut in Mexico mee bezig houdt . Talrijke onderzoekers bestuderen en vervaardigen daar artificieel leven . John Von Neuman bijvoorbeeld laat computers zelf zoeken naar structuren en antwoorden op verschillende vraagstukken . Zo bouwde hij onder meer een machine die zichzelf kan voortplanten . Dat was onmogelijk tot Von Neuman de zelfreproductie uitvond . Hij stelde het model voor aan de hand van hefbomen die ieder twee aan twee aan elkaar vastzitten . Daar werd een derde aan toegevoegd . Er gebeurt niets tot ook een vierde erbij aangeplakt wordt . Dan gaan de deeltjes zich weer splitsen en ze vormen twee paren van twee . Dit blijft steeds doorgaan wanneer deeltjes worden toegevoegd en zo ontstaat een natuurlijke selectie en evolutie . De natuurlijke selectie houdt in dat bij het kruisen van twee ketens de kenmerken gereduceerd worden tot een lijst getallen . Men bootst op die manier het generatieve algoritme na . Het is door de combinatie van reproductie ( het kopiëren van ketens ) en recombinatie ( het combineren van ketens ) dat een pc steeds intelligenter kan worden . Het Los Alamos congres betekende op het gebied van het artificiële leven een grote doorbraak : talrijke computerwetenschappers , fysici alsook biologen kwamen opdagen om over het onderwerp te discussiëren . Van toen af aan werd artificieel leven wetenschappelijk erkend en leek het niet langer een taboe . Ook Farmer en Brooks zijn wetenschappers aan het instituut . Farmer stelde vast dat leven een spontaan natuurlijk fenomeen is en vroeg zich af hoe leven kan ontstaan vanuit verschillende basissen met hun bijhorende sociopolitieke consequenties . Brooks echter tracht robots te creëren die in de wereld geïntegreerd kunnen worden . Hij stopt onder meer robots in een maancapsule zodat die meer informatie kunnen verstrekken over de maan . Dit was geen gemakkelijke taak want de robot moest zo geprogrammeerd worden dat ze pas in actie treedt als de capsule is geland . De poten van de robot moesten eveneens juist bewegen . Het is belangrijk dat eerst de ene poot uit de capsule stapt en daarna de andere , anders krijgt de robot evenwichtsproblemen . Verschillende testen waren niet mogelijk want het budget liet slechts één lancering toe . De robot Cog is een andere creatie van Brooks . Cog heeft de intelligentie van een klein kind en bezit een brein met verwerkingselementen . Coördinatie tussen oog en hand , oog en nek etc ... is noodzakelijk . De hersenen van Cog lijken op de samenstelling van een menselijk brein : maar zijn hersenmassa heeft geen episch centrum . Zijn hersenen bevinden zich ergens in de nek , maar daar is Cog zich niet bewust van . In het vervaardigen van robots is al een hele evolutie waarneembaar . Vroeger kon men robots vergelijken met artificiële insecten . Ze hadden een gemiddelde snelheid van één meter per kwartier en bezaten een decentraal zenuwstelsel . Robots zouden net zoals de mens in staat moeten zijn geluid te lokaliseren en moeten over een tastzin beschikken . Dat laatste probeert Brooks te verwezenlijken door de huid na te bouwen als een omhulsel van plastiek met sensoren voor bestaansfuncties . Evolutie is in mindere mate zijn bekommernis ; hij wil alleen zijn robots zo vernuftig mogelijk verder uitbouwen en op de mens laten lijken . Hij meent : " Complexiteit zit in de wereld , niet in de mens " . Dus is het volgens hem mogelijk complexe kunstmatige intelligentie in leven te houden . De natuurkundige Chris Langton vindt het evolutieproces wel een dankbaar te bestuderen onderwerp . Hij onderzoekt het voortplantingsvermogen van levende organismes in een tweedimensionale wereld , de computer . Zo komt hij tot het ' zwerm-simulatiesysteem ' : aan de hand van tot stand gekomen regels wist hij een machine te produceren die kopies maakt van kopies die een kopie maken van zichzelf enzovoort ... Plots is er geen ruimte meer voor nog meer organismen en bezwijken ze door overbevolking . Met andere woorden , hij onderneemt experimenten die met echte organismen onmogelijk zijn . Dit is ook wat de theoretisch bioloog Stuart Kauffman bestudeert : hij onderscheidt bouwstenen ( van aminozuren , DNA , RNA ... ) om tot innovatieve technieken te komen , zonder hierbij gebruik te maken van klonen , zodat er nieuw DNA , nieuw RNA en ten slotte willekeurig nieuwe eiwitten ontstaan . Een enorm voordeel hiervan is dat zo heel wat nieuwe moleculen kunnen worden gevormd . Deze chemische systemen ( ook wel moleculaire revolutie genoemd ) wordt in de hedendaagse geneeskunde vaak toegepast . Tijdens de voorbije vier miljoen jaar zijn er ongelofelijk veel moleculen gevormd , maar er is nog maar één fractie van al dat leven ontleed . Wellicht zijn er dus nog talrijke nieuwe moleculen mogelijk met allerlei nuttige eigenschappen . Dus er zijn nog heel wat machines en materialen nodig . Het verband met artificieel leven kan dan ontstaan vanuit de behoefte aan inzicht in het dynamische gedrag van complexe informatiesystemen . Daaruit zouden modellen en theorieën afgeleid kunnen worden over het ontstaan en de evolutie van het leven . Alles is zichtbaar op de computer : bits die zich op de chips bewegen . Misschien is dat met parallelle netwerken van moleculen die met elkaar reageren ook denkbaar . Dan is het mogelijk moleculen te verkrijgen die zich voortplanten . Dat is een vorm van artificieel leven aangezien ze naast het transformeren van informatie ook zichzelf opbouwen . Zo zouden er twee systemen ontstaan die elkaar voeden en vergiftigen . Diegenen die vergiftigen worden uitgeschakeld zodat beide systemen elkaar enkel nog voeden . Organismen reageren dan op elkaar in een vorm van symbiose . Zoals planten zuurstof afgeven die wij opnemen en zelf koolstofdioxide uitstoten die dan weer door planten opgenomen worden . Gemeenschappen zouden zich ontwikkelen en via moleculaire systemen kan dan bestudeerd worden hoe die coevolutionaire gemeenschappen ontstaan . Nieuwe principes in de biologie zouden zich vormen , maar eveneens kan er duidelijkheid verkregen worden omtrent de evolutie van culturen en allerlei menselijke organisaties . Zelf vind ik artificieel leven een moeilijk te begrijpen thema . Kunstmatige intelligentie die anderen in het leven hebben geroepen is nogal abstract . Het is ook moeilijk om te spreken over ' intelligentie ' als er geen denken mee gepaard gaat . Het is enkel een uitvoerend iets , dus kan er niet eens over intelligentie worden gesproken . De term ' kunstmatig leven ' lijkt mij meer van toepassing . Aan de beeldkwaliteit en het technische materiaal te zien is deze documentaire waarschijnlijk ook al wat achterhaald , dus vraag ik mij af hoe ver de wetenschap vandaag al staat . Toch wil ik liever niet te veel over artificieel leven weten , want het blijft een gegeven dat op een bepaalde manier beangstigt . Moleculaire manipulatie , bouwen van robots , klonen , zelfs wijzigingen van bepaalde samenstellingen ... Waarschijnlijk weet ik er gewoon te weinig van af maar ik denk dat het geen kwaad kan sommige dingen op hun beloop te laten . Alles kan tegenwoordig gewijzigd worden om optimaal gebruik en comfort te garanderen . " Liever blauw of groene ogen voor uw kleine spruit in spe ? " De uniciteit van de mens zie ik graag behouden . En waarom moet alles per se computergestuurd ? Mensen produceren beter als ze denken dat ze geapprecieerd en nuttig gevonden worden . Opnieuw een bron van werkgelegenheid . Ik heb eveneens mijn twijfels over het gebruik van robots . Ze naar de maan sturen vind ik prima , dat beperkt de gevaren voor astronauten en kan men toch het heelal verkennen . Maar waarom moeten ze zo goed op de mens lijken als het evenaren ervan zowat onmogelijk is ? De wetenschap zal wel zijn redenen hebben neem ik aan , maar ik zie ze nog niet . Misschien dat daar ooit verandering in komt . Als mijn blauwogige klonen , die ik ook mijn kinderen noem , besluiten in het huwelijk te treden met een robot die over een denk- en gevoelsvermogen beschikt en gespecialiseerd is in het verspreiden van genetisch gemanipuleerd voedsel of zo ... 