Kunstmatig leven Aangezien ik als wetenschapsleek absoluut geen voorkennis heb over het concept ' kunstmatig leven ' , zal ik deze paper moeten schrijven met de beperkte informatie die ons - de studenten taal- en letterkunde - verstrekt werd in het filmpje over Artificial Life . De eerste vraag die in de informatiefilm gesteld werd , was of er een machine te bouwen is die zichzelf kan kopiëren . Het antwoord kreeg de kijker van Erland R. Penrose . Deze wetenschapper doet al jaren onderzoek op het vakgebied van kunstmatig leven , en hij vertelde ons dat er mechanische modellen bestaan die in staat zijn tot combinatie en reproductie . Deze modellen kunnen met andere woorden de natuurlijke evolutie nabootsen . Wetenschappers zoals Penrose zijn op zoek naar de fundamenten van leven en intelligentie , en hun doel is om met deze kennis kunstmatig leven en intelligentie scheppen . Maar dan moeten ze natuurlijk eerst definiëren wat ' kunstmatig leven ' precies betekent voor hen . Penrose definieert kunstmatig leven als leven geschept door de mens , en niet door de natuur . Deze wetenschappers willen biologische verschijnselen dus met niet-biologische middelen herscheppen . Het onderzoek op dit vakgebied is al lang gaande . Zo schepte Parijzenaar Jacques de Vaucason in de 18 e eeuw al een mechanische eend , die voedsel nodig had en haar behoefte geregeld deed . Een andere verlichte geest is John Allen , die een methode bedacht om de computer zelf antwoord te laten vinden op problemen . In hoeverre dit probleemoplossend vermogen creatief of reproductief is , vertelt Allen er niet bij . Vervolgens voerde Allen in het filmpje een uitgebreide ingewikkelde monoloog over cellulaire automaten . Dit zijn machines die zichzelf kunnen reproduceren . Cellulaire automaten zijn duidelijk het begin van kunstmatig leven . Met behulp van kunstmatige simulatiemiddelen wil John Allen complexe problemen aanpakken . De wetenschapper maakt op de computer een lijst van getallen , waarin elk getal een kenmerk voorstelt . Vervolgens plakt hij twee ketens van getallen ( twee ketens van kenmerken als het ware ) aan mekaar . Dit is uiteraard erg makkelijk te doen op de computer . Als laatste doet Allen nog twee simpele bewerkingen met de computer : kopiëren en recombineren . Allen lijkt echter niet door te hebben dat zijn vlotte uitleg over deze ' simpele technieken ' voor het overgrote deel van het publiek als Chinees in de oren klinkt . Wat wel duidelijk was in het filmpje was dat de wetenschappers die zich in de vorige eeuw met onderzoek naar kunstmatig leven bezighielden , in de jaren 80 eindelijk lotgenoten vinden , door onder andere workshops . Farmer vertelt ons dat de onderzoekers in dit vakgebied zelfs een eigen taalgebruik hanteren . Farmer is trouwens de enige die de hele zaak niet alleen wetenschappelijk , maar ook van een filosofisch oogpunt bekijkt : normaal vereist ' leven ' geen speciale interventie . Wat betekent dus het scheppen van kunstmatig leven voor wie en wat we zijn , en wat zijn de sociopolitieke consequenties van kunstmatig leven scheppen ? Op zijn diepzinnige moralistische vragen kan Farmer zelf geen antwoord formuleren . Laten we gewoon hopen dat deze wetenschappers niet hetzelfde lot moeten ondergaan als de wereldberoemde , fictieve held dokter Frankenstein , die ook kunstmatig leven schepte met wetenschappelijke middelen . Met zijn uitvinding bracht hij echter de mensheid in gevaar , omdat het schepsel geweten noch wroeging kende . In de volgende paar minuten van het informatiefilmpje komen we terecht in het Massachusetts Institute of Technology , in de Verenigde Staten . In dit grote , moderne complex werkt R. Brooks aan de bouw van autonome robots . Brooks toont de kijkers met gepaste trots een robot die in een simulatie rond de maan draait en een zachte maanlanding maakt . Verbazingwekkend genoeg komt er plots een robot tevoorschijn uit de zwarte doos die we zagen landen . De robot heeft er helemaal zelf voor gezorgd dat de zwarte doos ( op het juiste moment ! ) open gaat . Vervolgens kruipt de robot uit de zwarte doos , na vier lange dagen in de nauwe kubus opgesloten te zijn geweest . In de volgende kamer toont Brooks ons zijn machine Cog , die het intelligentiepeil van een klein kind haalt . Deze machine is niet alleen intelligent ( hij heeft een brein ) , maar heeft ook ogen ( een camera ter hoogte van menselijke ogen ) . Het brein van de geknutselde robot bestaat uit kleine deeltjes die allemaal een stukje neuro-anatomie nabootsen . De volgende stap die Brooks zal ondernemen is het bouwen van handen voor Cog , zodat Brooks de machine hand-oogcoördinatie kan ' aanleren ' . Brooks wil bovendien weten hoe het menselijke brein werkt , om het dan zo goed mogelijk te reproduceren bij Cog . Brooks is zijn carrière in deze branche begonnen met het bouwen van kunstmatige insecten . Wanneer één van de poten van het kunstmatige insect geen houvast vindt , stuurt de poot een signaal naar de andere poten . De andere poten wachten met verder lopen tot ze een signaal krijgen dat die ene poot een betere positie heeft gevonden . Nu terug naar onze mechanische vriend Cog . Cog is uitgerust met een geluidsherkenningssysteem en kan dus bepaalde geluiden ( zoals het dichtslaan van een deur ) en stemmen herkennen . Om het robotachtige schepsel wat vorm te geven is Brooks nu bezig met de bouw van een plastieken huid voor Cog , zodat de machine er wat menselijker uitziet . Deze plastieken huid zal uitgerust worden met sensoren , zodat Cog niet alleen kan horen en zien , maar ook voelen . Kortom , Brooks wil zijn levenswerk even complex maken als de mens . Langton pakt het dan weer helemaal anders aan . Hij is eerst bezig geweest met het proces van evolutie , voor hij begonnen is aan de moeilijke taak van kunstmatig leven scheppen . Langton voerde algoritmen in op de computer en kon zo een aantal regels opstellen om een structuur te vinden in de kunstmatige wereld van blokjes op het computerscherm . De structuren maakten wonderlijk genoeg perfecte kopieën van zichzelf . Dit had echter tot gevolg dat ze door al die reproducties na een tijdje met te veel waren . De wereld van blokjes is overbevolkt en de blokjes sterven af . Stuart Kauffman maakt het voor het publiek allemaal nog ingewikkelder : hij houdt zich bezig met toegepaste moleculaire evolutie . Met deze techniek maakt hij geen kopieën van bestaand DNA , maar schept hij zelf nieuw DNA . Kauffman schept dus moleculen die nooit eerder bestaan hebben . Wanneer hij de moleculen op mekaar kan laten reageren zoals Langtons blokjes op het computerscherm op mekaar reageren , kan Kauffman een nieuwe evolutie ontketenen en bestuderen . Maar om dit te doen moet hij nog eerst een andere stap ondernemen : hij moet trachten te ontdekken hoe gemeenschappen geschept worden en hoe entiteiten hun wereld vorm geven . Allemaal heel ingewikkeld inderdaad . Wanneer deze paper de ideeën van de intellectuele wetenschappers niet echt verhelderde of duidelijk maakte , kan ik als tegenargument aanvoeren dat ik zelf niet de hele informatiefilm begrepen heb . In deze paper heb ik dus vooral aan reproductie en recombinatie gedaan van wat de wetenschappers het publiek probeerden duidelijk te maken . Dan heb ik tot slot nog een vraag aan de wetenschappers die de machines die ze bouwen even slim willen maken als de mens : herinneren jullie je de film nog geregisseerd door James Cameron , waarin Arnold Schwarzenegger een hoofdrol speelde ? In ' The Terminator ' is er een strijd om de heerschappij van de aarde tussen mens en machine . Misschien kunnen de wetenschappers met z'n allen voor enkele uurtjes hun laboratoria verlaten om de film eens te gaan huren in de videotheek . En twee keer nadenken voor ze levensechte robots even slim willen maken als de mens ... . 