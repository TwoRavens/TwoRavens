Computerlinguïstiek De zoektocht naar de mogelijkheid van ' Artificial Intelligence ' begon met de wiskundige Von Neumann . Hij creëerde een soort van machine die functioneerde zoals een levende cel ; dat betekent dat die machine zich kon vermenigvuldigen of kopiëren , maar ook kon delen . Hij nam de proef op de som met stukjes triplex ( ' the Automatic Mechanical Self-Replication ' ) die in elkaar klikten en weer in paren uit elkaar gingen . Hij zette zo de allereerste stapjes naar de kunstmatige creatie van een levend organisme . Decennia later zijn er verschillende andere wiskundigen en fysici die zich met hetzelfde proces bezighouden , allemaal op hun eigen manier . De eerste die we op onze hedendaagse tocht tegenkomen is Chris Langton , een belangrijke pion in de ontwikkeling van Artificiële Intelligentie . Volgens hem moeten we eerst inzicht krijgen in de fundamenten van het leven en de intelligentie van mens en wereld . Daarna kunnen we op zoek gaan naar kunstmatige vormen en zo biologische verschijnselen herscheppen . Men is eigenlijk al eeuwen bezig om levenskracht met machines na te bootsen , vertelt Chris Langton ons . Zo is er bijvoorbeeld de kunsteend uit de zeventiende eeuw , die kan eten en vliegen , maar ook ontlasting kan produceren . Langton organiseerde een congres om mensen op te sporen die met hetzelfde bezig waren als hij . Als de krachten gebundeld zouden kunnen worden , stonden ze hoogstwaarschijnlijk al vele stappen verder . Op dat congres was ook Doyne Farmer aanwezig , een vooraanstaande fysicus en een pioneer op het gebied van de chaostheorie . Volgens hem is Artificiële Intelligentie een filosofie ; het menselijke leven is een spontaan natuurlijk verschijnsel en dus moeilijk in een computer gestuurd proces om te vormen . Ook meent hij dat de creatie van kunstmatig leven wel eens serieuze en diepgaande gevolgen kan hebben op de wereld . Chris Langton is er ook van overtuigd dat mensen die zich bezig houden met kunstmatig leven , zich ook moeten verdiepen in het evolutieproces . Hij probeerde de meest simpele vorm daarvan , namelijk cellen die zich voortplanten en weer delen , in een computerprogramma te gieten . Het zijn gekleurde lussen die elkaar kopiëren en die dus het vermogen bezitten , net zoals levende organismen , om zich voort te planten . Er is ook interactie tussen organismen ; het zogenaamde zwerm - simulatiesysteem . Iemand die een cruciale rol heeft gespeeld in de ontwikkeling van de Artificial Intelligence is John Holland , die reeds van in de jaren zestig actief is . Hij gebruikte principes uit de evolutieleer om zo cellulaire automaten te creëren ; dat zijn programma's voor de computer die - net zoals Von Neumann's triplex platen - in de mate van het mogelijke levende cellen kunnen nabootsen . Natuurlijk waren mensen toen verbaasd over het feit dat zoiets überhaupt mogelijk was , maar toch was dit het echte begin van Artificiële Intelligentie ... John Holland ging later op zoek naar modellen om complexe onderdelen van de mens , zoals bijvoorbeeld een oog , na te maken . Wat je daarvoor moet doen , legt hij uit , is de kenmerken van zo'n processen reduceren tot reeksen getallen in de computer . Zo kwam hij tot genetische algoritmen die konden kopiëren en recombineren zoals menselijke organismen . In slechts enkele minuten kon hij tienduizenden generaties creëren ! Spijtig genoeg vond niemand zijn ontdekking spectaculair genoeg , en groef men ze pas terug op in de jaren tachtig . Rodney Brooks is al veel verder in het proces . Hij is bezig met het maken van robots die zelf kunnen bewegen . Zo ontwikkelde hij bijvoorbeeld een robotachtig diertje dat in de een maanlander zat en volledig zelfstanding bodemmonsters kon nemen . Nu is hij bezig met Cog , een mensachtige robot die de intelligentie van een jong kind heeft . Brooks en zijn team geven hem menselijke kenmerken mee , zoals heupen ( de benen zijn nog onder constructie ) , een beweegbare nek die de ogen volgt als die signalen opvangen enzovoort . Zijn brein bestaat uit verwerkingselementen die gelijken op de neuro - anatomie van onze hersenen . Hoe is Rodney Brooks aan zo'n moeilijke opdracht begonnen ? Hij bestudeerde eerst het brein van insecten , dat decentraal georganiseerd is ; de hersenen van Cog zitten niet in zijn hoofd of zelfs lichaam , maar in een computer nabij hem . Rodney Brooks ' robot zal binnenkort sensoren bevatten die alle bestaansfuncties van de mensen nabootsen . Hij krijgt oren , die geluiden die worden geproduceerd door de omgeving en door zichzelf zouden moeten opvangen . Zijn armen hebben buigbare ellebogen en vingers . Het meest sensationele is de huid ; dit is een plastic omhulsel waarin Rodney Brooks sensoren zal plaatsen die prikkels uit de omgeving ' voelen ' . Stuart Kauffman is helemaal geen wiskundige of fysicus , hij is arts . Maar ook hij is bezig met de mogelijkheid van kunstmatig leven . Hij bouwt verder op een principe ontwikkelt door Stanley Miller , eind jaren vijftig . Deze man maakte aminozuren waaruit de eiwitten in ons lichaam bestaan . Stuart Kauffman beweert nu dat , als je willekeurige eiwitten kan maken met die aminozuren , je chemische processen kan reproduceren en totaal nieuwe moleculen kan aanmaken . Als je wat berekeningen maakt , dan kom je tot de conclusie dat er maximum 6010 verschillende eiwitten zijn , en dat je daarmee 20100 combinaties kan maken . Er zijn met andere woorden nog enorm veel niet ontdekte moleculen die natuurlijk ook nieuwe functies met zich mee kunnen brengen . Wat is nu de connectie met Artificiële Intelligentie ? Wel , volgens Stuart Kauffman zijn bits en chips te vergelijken met moleculen die zichzelf ook voortplanten . Men kan via deze processen zelf een evolutiesysteem ontwikkelen . De arts is zeer optimistisch , en besluit zijn discours dat dit ons zelfs inzicht kan geven in de maatschappij en hoe de mens zal samenleven in de nieuwe wereldbeschaving . Wat is nu mijn eigen mening over Artificiële Intelligentie ? Ik als arme , wetenschappelijk niet begaafde talenstudent , was eerst een beetje bang van dat kunstmatig leven . Ik kreeg beelden in mijn hoofd van films die ik zag over robots die de wereld overnemen en mensen verdrijven . Maar uiteindelijk blijkt dat het de mens op vele vlakken kan helpen . Ten eerste is het geschikt voor beveiliging , iets waar wij in deze tijden veel nood aan hebben . Banken gebruiken het om vervalsing tegen te gaan , maar het kan ook ingezet worden in de strijd tegen terrorisme ( onderscheppen van gevaarlijke informatie bijvoorbeeld ) . Verder is spraakherkenning een belangrijk aspect . Dit is niet alleen een luxeproduct ; vele mensen die gehandicapt zijn halen er heel wat voordeel bij . Op vlak van de geneeskunde is het natuurlijk baanbrekend . Als we even terugdenken aan Stuart Kauffman die beweerde dat we via de creatie van nieuwe ( kunstmatige ) moleculen zelf chemische processen kunnen ontwikkelen , dan is het heel goed mogelijk om geneesmiddelen te vinden om ernstige ziektes zoals aids of kanker voorgoed de wereld uit te helpen . Ik denk toch dat de idee van een nagemaakte man of vrouw vele mensen angst inboezemt , ook al is dat nog niet voor vandaag . Ik sta dus in ieder geval aan de kant van Chris Langton en Doyne Farmer , die vinden dat er eerst serieus nagedacht moet worden over het échte menselijke leven , vooraleer we het gaan kopiëren . 