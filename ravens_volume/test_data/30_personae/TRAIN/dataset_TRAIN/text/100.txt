Artificial life , filmed by H.A. Cresswell De problematiek die in deze film aan bod komt , is de volgende : kan een machine zichzelf automatisch kopiëren ? Von Neumann , die het probleem ter sprake bracht , probeert met een heel team mensen via allerlei experimenten te achterhalen of dit eventueel mogelijk is . Zij trachten een machine te maken die kan functioneren als een levende cel en daarbij zichzelf kan reproduceren . Wanneer ik dit hoor als kijker , lijkt me dat vooral heel erg abstract en per definitie onmogelijk , maar niets is minder waar . De onderzoekers experimenteren met een soort modellen , die gemaakt zijn van triplex . Uit deze experimenten wordt duidelijk dat de verschillende modellen zich bij bepaalde bewegingen aan elkaar vastgrijpen , en bij andere bewegingen dan weer niet . De modellen bestaan uit drie delen met een soort draaipunt , die fungeert als levenskiem . Modellen die zich aan elkaar hechten , zou je kunnen beschouwen als een moeder met haar kind . Dit combineren van modellen heeft als doel de natuurlijke levensselectie zo goed mogelijk na te bootsen . In een volgend stadia zal de materie triplex vervangen worden door een computer . Chris Langton , werkzaam in het Santa Fe Institut , beweert dat kunstmatig leven gecreëerd is door de mens en niet door de natuur . Hij wil vooral het leven herscheppen , het synthetiseren van verschijnselen met computers , robots en zo een biologisch organisme verkrijgen . Men streeft dus eigenlijk naar de reproductie van reële levenskracht . Zo hebben ze in het Santa Fe Institut ook al een kunsteend gebouwd , die allerlei bewegingen uitvoerde door mechanische principes . In de jaren 50 slaagde Neumann erin om een machine te bouwen die zichzelf dus kon produceren . De machine deed aan zelfreproductie , waarbij hij een computer gebruikte die aan de basis lag van de zelfreproductie . De computer zou kenmerken reduceren tot getallen en aan alle kenmerken een eigen waarde toekennen . Alle informatie die nodig was , werd dus omgevormd naar een reeks getallen . Zo ontstaan er cijferketens , waarop men genetische algoritmen kon toepassen . Dit resulteerde in verschillende combinaties van de cijferketens , die honderdduizend generaties voorstelden . In de jaren 80 toonden ook andere mensen interesse in het toepassen van genetische algoritmen . Neumann slaagt erin om verschillende soorten mensen samen te brengen op een congres in Los Alamos en zo het belang van de algoritmen te promoten . Farmer , een fysicus en tevens medeorganisator van het congres , houdt er een opmerkelijke filosofie op na ; hij is ervan overtuigd dat het leven een natuurlijk verschijnsel is . Dit impliceert dat je nieuw leven kan laten ontstaan door simpele elementen op elkaar te laten reageren . In het Massachute Insitut of technology zijn er verschillende mensen uit allerlei vakgebieden die werken aan het concept artificieel leven . Brooks houdt zich bezig met het bouwen van autonome robots . Hij heeft bijvoorbeeld al gewerkt aan een robot die plaatsnam in een ruimtevoertuig , waarbij ze vervolgens een gesimuleerde landing op de maan uitwerkten . De robot beweegt zoals eenieder onder ons en maakt zelfs duidelijk dat hij uit het ruimtevoertuig wil , door zijn achterpoot heen en weer te bewegen . De robot bevat ook een ingebouwde camera waardoor wij vanuit zijn gezichtsstandpunt alles aanschouwen . Ook de realisatie van de robot Cog is een poging om een robot menselijke gestalte mee te geven . Met een camera en verschillende sensoren wordt zijn brein samengesteld , men ontwikkelt voor hem ook een visueel systeem , waardoor hij in staat is objecten te kunnen volgen en in beeld te houden . Er worden omhulsels gemaakt , men werkt met temperatuursensoren , ... Ook de intelligentie van de robot Cog wordt gemaakt met verschillende monitoren , waarbij er kabels lopen naar zijn ruggengraat . Zo kan hij signalen doorsturen naar bijvoorbeeld armen en benen . De hypothese die Brooks hier naar voren schuift , is de volgende ; intelligentie is een wisselwerking tussen systeem en wereld , met andere woorden de complexiteit zit in de wereld zelf . Brooks is hierbij ook niet geïnteresseerd in de evolutie , hij wil het vooral zelf kunnen nabouwen . Chris Langton houdt zich wel bezig met het evolutieproces . Hij zal een computer aanleren allerlei algoritmen toe te passen , waar een aantal regels aan verbonden zijn . Een machine is in staat een kopie te maken van zichzelf , en zo krijg je al gauw een enorme hoeveelheid ' reproducties ' , waardoor er een moment zal komen dat er te weinig plaats is voor alle kopieën . Bijgevolg zullen er bepaalde kopieën dan ook afsterven . Deze twee dimensionale wereld , die onstaat via een computer , is een complementaire interactie tussen verschillende elementen . De laatste jaren heeft men ook betere instrumenten ter beschikking om het proces van kunstmatig leven nog te bevorderen . Zo zijn er bijvoorbeeld zwerminstrumenten . Je krijgt op je computer een veld te zien met een ' gevlekte ' achtergrond . Het ziet eruit alsof er allemaal kleine , ronde bolletjes rondzweven . Het is een veld dat verschillende temperaturen voorstelt . De groene bolletjes zullen steeds de ideale temperatuur opzoeken . Aan de hand van dergelijke programma's kan je dus het dynamische verloop van de evolutie bestuderen . Kaufmann is gespecialiseerd in de toegepaste moleculaire evolutie , waarbij er een aantal DNA strengen worden omgezet in RNA . Zo kan je nieuwe moleculen aanmaken . Voor het natuurlijke leven zijn er slechts een fractie van de bestaande moleculen benut . Kaufmann houdt zich dus bezig met de moleculaire diversiteit , hij gaat verschillende , nieuwe moleculen aanmaken en ze vervolgens combineren . Volgens hem staat dit ook in verband met kunstmatig leven , hij wil inzicht krijgen in complex gedrag . Wanneer hij erin slaagt om moleculen voort te planten in reactiebuisjes , kan hij het leven op zichzelf ook opnieuw creëren . Deze studie van moleculen , is overigens een nieuw gebied in de scheikunde . Moleculen die zich voortplanten vormen een ecosysteem , ze ontwikkelen een gemeenschap , een co-evolutionaire gemeenschap . Wetenschappelijk is dit erg interessant , want men is immers bezig met de ontplooiing van de wereld . Misschien zijn via deze studie van moleculen ook wel dingen te vinden die op de mens van toepassing zijn . In eerste instantie is de materie van deze film zéér overweldigend , zeker wanneer je niet vertrouwd bent met de wetenschap . Bijgevolg vind ik het ook ontzettend moeilijk om hierover een uitgesproken mening te formuleren . De film handelt over onderwerpen waarover ik bijzonder weinig kennis heb . Desondanks zijn er wel enkele dingen die me intrigeren . De creaties van verschillende robots vind ik ronduit indrukwekkend . Ik vind het ook ontzettend boeiend om te zien hoe zo'n creatieproces evolueert ; een brein construeren , armen en benen laten coördineren , omhulsels bouwen , ... Ook de robot in het ruimtevoertuig is erg impressionant , alhoewel ik wel met een gevoel van ongeloof blijf zitten . Het blijft voor mij vaak irreëel dat er zoiets mogelijk is . Maar ik vermoed dat dit absoluut te wijten is aan het gebrek aan kennis . De moleculaire theorie van Kaufmann vind ik erg abstract . Ik begrijp er weinig van , en om dan te concluderen dat de resultaten die hij bekomt , misschien wel toepasbaar zijn op de wereld van de mensen , vind ik bizar . Tijdens de film zat ik wel de hele tijd met de volgende gedachte ; waarom verkiezen jullie om ons dergelijke film te laten zien ? Ik zou deze opdracht veeleer in een wetenschappelijke richting opgeven . Ik begrijp wel dat het onderwerp artificiële intelligentie een deel is van de cursus computerlinguïstiek , maar voor mij was de documentaire die getoond werd , te verwarrend , en te ver van ons ' vakgebied ' , om daar achteraf iets interessants over te kunnen zeggen , gewoonweg omdat we er verre van vertrouwd mee zijn . 