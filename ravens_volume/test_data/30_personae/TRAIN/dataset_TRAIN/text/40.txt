Artificiële intelligentie De documentaire die we dinsdag 14 november 2006 zagen , handelde over artificiële intelligentie . In deze documentaire kwamen verschillende wetenschappers uit dit vakgebied aan het woord . De film draaide rond de vragen wat kunstmatig leven is , hoe men het creëert en wat men er mee kan doen . Op de vraag wat artificieel leven is , gaf één van de wetenschappers uit het Santa Fé-instituut het volgende antwoord : " Kunstmatig leven , is leven dat door de mens gecreëerd is , leven dat niet uit de natuur zelf ontsproten is . " Men gaat dus biologische verschijnselen herscheppen met niet-biologische middelen . De wetenschappers proberen zo tot iets te komen dat zich gedraagt als een biologisch organisme . Een voorbeeld hiervan is een kunstmatige eend die een achttiende-eeuwse wetenschapper bouwde . In de jaren vijftig reeds , bewees J. Neuman dat het mogelijk is een machine te maken die zichzelf kan reproduceren . Dit bewijs lag mee aan de oorsprong van het vakgebied dat zich bezighoudt met artificieel leven . In de jaren zestig is men gaan proberen om computers zelf oplossingen te laten zoeken voor problemen . In dezelfde periode is men ook via genetische en natuurlijke selectie tot oplossingen proberen te komen . Men ging kenmerken zoeken die je kunt omzetten in getallenreeksen . Op deze getallenreeksen kan je dan eenvoudig een genetisch algoritme toepassen . In de jaren tachtig is men overgegaan naar het algemene gebruik van deze genetische algoritmes . Tevens werd er toen een eerste congres over artificieel leven gehouden . Op dit congres kwamen allemaal mensen uit dat vakgebied bijeen . Voor veel van de deelnemers was dit een openbaring . Voor de eerste keer konden ze andere wetenschappers ontmoeten die met hetzelfde bezig waren als zijzelf . Voordien hadden ze soms het gevoel gek te zijn door het ontbreken van collega-wetenschappers die ook werkten rond artificieel leven . Al van in het begin zijn er in het domein van het artificiële leven verschillende stromingen te onderscheiden . Wetenschapper Dan Farmer heeft zelfs een filosofie over kunstmatig leven . Volgens hem is leven een spontaan natuurlijk verschijnsel dat waarschijnlijk niet het resultaat is van een aantal verschillende toevalligheden . De socio-politieke gevolgen van deze filosofie zijn verstrekkend . Mr. Brooks is ook een van de wetenschappers die zich bezighoudt met artificieel leven . Hij bouwt verschillende types van robots die zich gedragen alsof ze echt leven . Zo heeft hij samen met zijn collega-wetenschappers een robot gebouwd die een maanlanding heeft gemaakt . Dit was een hachelijke onderneming aangezien ze maar geld genoeg hadden voor een enkele poging om de robot naar de maan te lanceren . Gelukkig voor het team van wetenschappers zijn de lancering en de landing geslaagd . Een andere robot die Brooks mee ontwikkelt heeft draagt de naam Cog . Dit exemplaar is een menselijke robot . Brooks hoopt dat deze robot de intelligentie van de mens kan bereiken . De wetenschappers die mee aan deze robot bouwen , proberen de " lagere functies " van de mens te simuleren , en proberen hem dingen aan te leren . Alle lichaamsdelen van Cog worden zorgvuldig geconstrueerd . Elk lichaamsdeel wordt afzonderlijk gemaakt met zeer veel oog voor detail . Voor zijn huid bijvoorbeeld , experimenteert men met verschillende materialen . Bovendien wordt de huid uitgerust met sensoren . Cog bezit over zijn hele lichaam sensoren voor alle mogelijke bestaansfuncties . Een derde robot die Brooks gebouwd heeft heet Hannibal . Dit is een insectachtige robot die de reflex bezit om zijn poot op te trekken . Bij deze robot is het brein gedecentraliseerd , net als bij insecten het geval is . Bij mensen daarentegen is het brein gecentraliseerd . Het doel dat Brooks nastreeft met het bouwen van deze robots , is meer inzicht krijgen in het menselijke brein . Voor hem is het allemaal begonnen met het bouwen van robots die kunnen bewegen . Bovendien zit volgens hem de complexiteit in de wereld en niet in de mens . Dus probeert hij complex artificieel leven te bouwen dat manieren vindt om om te gaan met de complexiteit van de wereld . Brooks is niet geïnteresseerd in de evolutie naar complex leven , maar probeert een antwoord te vinden op de vraag hoe je complex leven zelf kan bouwen . C. Langton probeert het proces van de evolutie na te gaan door middel van het creëren van kunstmatig leven . Hij bestudeert het dynamisch verloop van de evolutie door willekeurige eiwitten te produceren , om daar vervolgens nieuwe moleculen mee te maken . Voor het natuurlijk leven wordt maar een fractie van de mogelijke moleculen benut . Langton maakt er nieuwe met de eiwitten in de hoop dat er enkele tussen zitten die gebruikt kunnen worden voor het maken van medicijnen , enzymen , ... . Moleculen kunnen ook energie en materie creëren , en ook dit type moleculen probeert hij te maken . Op deze manier probeert hij een nieuwe evolutie te ontketenen om die vervolgens te kunnen bestuderen . Uit deze studie wil hij dan proberen te ontdekken hoe nieuwe ecosystemen ontstaan . Hij wil zien hoe co-evolutionaire gemeenschappen ontstaan en hoe ze samenleven . Maar hij heeft niet alleen een wetenschappelijk doel . Hij wil via deze weg uitvinden hoe op de wereld iedereen vredevol kan samenleven . Volgens Langton is men zich gaan bezighouden met kunstmatig leven uit een behoefte om meer inzicht te krijgen . Inhoudelijk heb ik een vreemd gevoel overgehouden aan de documentaire . J. Neuman heeft de aanzet tot de ontwikkeling van artificieel leven gegeven door te bewijzen dat het mogelijk is een machine te ontwikkelen die zichzelf kan reproduceren . Ik zou alleen niet goed weten wat nu het nut is van een machine die zichzelf kan namaken . Ik vind dat eerder een beangstigend iets , dan iets om verheugd over te zijn . Het wekt in mij beelden op van een wereld die overspoeld wordt door allerlei machines die alsmaar met meer worden door zichzelf te reproduceren . De wetenschappers leken mij ook nogal overdreven optimistisch over het nut van het creëren van kunstmatig leven . Zo wil Brooks door robots te bouwen meer inzicht krijgen in het brein van de mens . Het minutieus nabouwen van menselijke hersenen en dan zien hoeveel een robot kan doen dankzij dit brein , kan misschien wel nuttig zijn in het onderzoek naar de menselijke hersenen . Maar Brooks wil robots ook allerlei zaken aanleren . Dit lijkt mij echter nogal hoog gegrepen . Ik denk niet dat je een robot iets kan leren aangezien het toch geen echt levend wezen is . Volgens mij kan je een robot programmeren , maar niet iets aanleren . Misschien is de kritiek die ik op deze manier lever op de doeleinden van Brooks wel louter een lexicaal probleem . Langton gaat nog veel verder in wat hij wil bereiken met behulp van artificieel leven . Zijn hoop om via het maken van nieuwe moleculen door het combineren van eiwitten enkele moleculen te vinden die nuttig zijn voor het ontwikkelen van medicijnen of enzymen , lijkt mij haalbaar . Om nu echter via het creëren van coevolutionaire gemeenschappen uit te zoeken hoe er beter samengeleefd kan worden lijkt mij nogal utopisch . Ik denk niet dat je door het bestuderen van primitieve moleculen kan ontdekken hoe de samenlevingsproblemen in de wereld opgelost kunnen worden . Mensen zitten volgens mij toch net een ietsje anders ineen dan een aantal net gecreëerde moleculen . We zijn tenslotte het gevolg van eeuwenlange evoluties . Louter wetenschappelijk is het zeker wel interessant om te kijken hoe deze gemeenschappen ontstaan en evolueren . Op deze manier kunnen we vermoedelijk iets bijleren over het proces van de evolutie . 