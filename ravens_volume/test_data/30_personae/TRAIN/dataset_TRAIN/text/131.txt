Documentaire : ' Artificiële Intelligentie ' Een experiment van de wiskundige Von Neumann aan het begin van de twintigste eeuw waarbij hij een machine bouwde die zichzelf automatisch kan kopiëren , was het begin van de artificiële intelligentie . Indien deze machine zou functioneren zoals levende cellen , zou het mogelijk zijn artificieel leven na te bootsen . De Britse wetenschapper Erland R. Penrose deed een aantal experimenten waarmee het proces van genetische duplicatie of celdeling duidelijk moest worden . Identieke eenheden uit triplex en met vier haken werden horizontaal in beweging gebracht . Dit had geen enkel effect op de individuele eenheden . Maar wanneer er twee aan elkaar verbonden eenheden tussen geplaatst werden , haakten de andere eenheden ook in elkaar . Door de reproductie van complexe machines ontstaan er modellen die in staat zijn tot samenvoegen en combineren waarmee natuurlijke selectie en evolutie na te bootsen zijn . Hierdoor wordt artificieel en echt leven steeds moeilijker van elkaar te onderscheiden . Chris Langtdon is computerwetenschapper aan het Santa Fe Institute . Hij geeft een definitie van ' artificieel ' . In de strikte vorm van het woord , betekent artificieel ' gemaakt door de mens , en niet door de natuur ' . Zodus is kunstmatig leven , leven gemaakt door de mens en niet door de natuur . Onderzoekers houden zich op dit moment bezig met het herscheppen of synthetiseren van biologische verschijnselen met niet biologische middelen zoals bijvoorbeeld met behulp van chemicaliën , robots en &slash; of computers . Wanneer men deze verschillende elementen samenbrengt , bekomt men iets dat zich als een biologisch organisme gedraagt . Onderzoek op het gebied van artificiële intelligentie is al zeer lang bezig . In de achttiende eeuw bijvoorbeeld was er de Parijzenaar Jacques de Vaucanson die een kunsteend bouwde . Deze automaat bewoog zijn vleugels , at en verteerde voedsel en produceerde zelfs uitwerpselen . De levensechtheid van de artificiële eend was verbazingwekkend . De zoektocht naar artificiële intelligentie is dus niet enkel een fenomeen uit de 21ste eeuw . Een persoon die cruciaal is in de evolutie van de artificiële intelligentie is John Holland . Aan de universiteit van Michigan liet hij in de jaren 60 de computer oplossingen zoeken voor ingewikkelde problemen . Een cruciaal kenmerk van leven is de zelfreproductie . Volgens John Holland gaat het bij computers om het reduceren van kenmerken tot reeksen getallen . Men gaat eigenschappen selecteren die te reduceren zijn tot cijferketens in de computer . Men kan zeer snel werken met behulp van genetische algoritmen . Deze genetische algoritmen kopiëren zichzelf en deze kopieën worden opnieuw gekopieerd , enz. Eigenlijk gebeurt er niet echt iets . Het was tot in de jaren tachtig dat de interesse en het gebruik van genetische algoritmen beperkt bleef tot de omgeving van de wetenschapper John Holland . Vanaf de jaren tachtig werd er ook interesse getoond van buitenaf . In 1987 bracht Chris Langdon fysici , biologen en computerwetenschappers samen . Hij startte een soort reclamecampagne namelijk een congres over artificiële intelligentie . Er waren zo'n 150 mensen van over de hele wereld aanwezig . De fysicus Doyne Farmer was medeorganisator van de eerste conferentie over kunstmatig leven . Hij had zelfs samen met zijn medewetenschappers een filosofie ontwikkeld over artificieel leven . Volgens hen is het leven een spontaan natuurlijk verschijnsel dat automatisch optreedt en noch een speciale interventie , noch uitzonderlijke gebeurtenissen vereist . Ze stelden zich de vraag ' Hoe kunnen we leven laten ontstaan vanuit de basis ? ' . Maar ook diepere vragen zoals ' Wie of wat zijn we ? ' kwamen aan bod . Tenslotte bedachten ze wat de socio-politieke consequenties zouden kunnen zijn op lange termijn . Hierbij kwamen ze tot de conclusie dat deze verstrekkend zouden kunnen zijn en dat ze heel wat ingrijpende veranderingen in de wereld teweeg zouden kunnen brengen . Artificiële intelligentie heeft vele gezichten en vele stromingen gekend . Aan het Institute of Technology of Massachusetts ( USA ) doen R. Berwicks en R. Brooks onderzoek naar autonome robots . R. Brooks bouwt autonome robots die zich als wezens gedragen die in de wereld leven . Hij ontwierp bijvoorbeeld een robot die geïntegreerd werd in een bestaand voertuig voor ruimtereizen . Deze werd in een maanlander geplaatst om zo een gesimuleerde maanlanding te maken . Een ander voorbeeld is de mensachtige robot Cog . Men hoopt dat Cog het intelligentiepeil van een klein kind zal kunnen evenaren . De wetenschappers proberen de robot een zo menselijk mogelijke gedaante te geven ( heupen , nek , ogen , armen ) . Zijn hersenen bestaan uit verschillende verwerkingselementen . Zo hoopt men meer inzicht te krijgen in het menselijk brein . Cog heeft ook ogen die even snel als menselijke ogen kunnen bewegen en waarnemen . Het laatste component van Cog is de huid . Men experimenteert met verschillende plastic vormen . Op zijn artificiële huid worden sensoren aangebracht die het mogelijk maken contact met de wereld te voelen . Men linkt de camera's en sensoren aan de hersenen van de robot . Volgens R. Brooks zit de complexiteit in de wereld en niet in de mens . Hij is begonnen met mobiele robots te produceren maar deze gingen niet erg snel vooruit . Insecten daarentegen verplaatsten zich zeer snel per minuut dus onderzocht hij hoe dat bij hen georganiseerd was . Men begon met het experimenteren van kunstmatige insecten . Een daarvan is Hannibal . Dit is een robot met zes poten . Aan de hand van de experimenten dat de hersenen van insecten en mensen decentraal georganiseerd is . Hannibal heeft dus een gedecentraliseerd besturingssysteem . Chris Langdon vroegste werk is het evolutieproces . Hierbij voert hij evolutionaire algoritmen in de computer in . Hij laat een computer kopieën van structuren maken . Deze structuren vermenigvuldigen zich tot ze sterven door ' overbevolking ' . Hij vergelijkt dit met het menselijke leven en de menselijke voortplanting . Hij bestudeert het evolutieproces door middel van experimenten . Eind jaren vijftig deed Stanley Miller een aantel belangrijke proeven . Een mengsel van gassen en water sturen elektriciteit en zo bekomt men de bouwstenen van levende organismen . Dit zijn dan de aminozuren die dan weer deel uitmaken van de eiwitten . S. Kauffman , arts van opleiding maar theoretisch bioloog aan het Santa Fe Institute , volgt dan weer de toegepaste moleculaire evolutie . Hij hoopt met nieuwe technieken een groot aantal willekeurige DNA-strengen te kunnen maken die vervolgens worden omgezet in willekeurige RNA-strengen en deze worden tenslotte omgezet in een enorm aantal willekeurige eiwitten . Deze toegepaste moleculaire evolutie zou van pas kunnen komen bij de geneeskunde . Ze beidt een aantal mogelijkheden zoals onder andere het maken van totaal nieuwe moleculen . Misschien zou hij een nieuwe evolutie kunnen starten door groepen moleculen te maken die zich voortplanten en zelf ecosystemen vormen . Zo zouden twee groepen een symbiose kunnen vormen . Hij vergelijkt dit met het proces van de fotosynthese bij planten . Er zouden dan coevolutionaire gemeenschappen ontstaan die voor nieuwe principes kunnen zorgen in de biologie , de evolutie van culturen , technologieën , besturingssystemen en menselijke organisaties . Ik vond de manier waarop de documentaire ineengestoken was niet zo interessant . Misschien omdat dit wetenschappelijke onderwerp mij niet ligt . De uiteenzettingen van de wetenschappelijke theorieën was eerder abstract . Té abstract voor mij . En ik kon nogal moeilijk volgen omdat men wetenschappelijk vakjargon gebruikte . Het onderwerp op zich was er wel eentje om eens even bij stil te staan . Ik vond het best wel beangstigend als je er verder begint over na te denken . Als ik het goed begrepen heb zou dat betekenen dat men eigenlijk om het even welke organen zou kunnen reproduceren buiten het menselijk lichaam en deze inbrengen bij personen die bijvoorbeeld een levertransplantatie nodig hebben . Dat zou dan weer betekenen dat men langer zal kunnen leven en de wereld nog meer overbevolkt geraakt . 