Artificial Life : automatic mechanical self replication In de documentaire wordt gekeken naar de mogelijkheden van automatische zelf republicatie . Artificial life vertalen we daarom als kunstmatig leven , met andere woorden , leven en intellegentie , dat door de mens of uit zichzelf wordt voortgebracht . Artificial life is niet iets nieuw , wat we zouden verwachten , integendeel . De mens is al eeuwen op zoek naar leven dat zichzelf kan reproduceren . Zo kregen we een enkele eeuwen oude eend voorgeschoteld , een mechanische kopij van een echte eend , die zichzelf in stand hield door te eten . Maar het ging verder , dat eten werd ook verteerd en onder vorm van uitwerpselen terug afgescheiden . In een iets recenter verleden ging Van Neumann op zoek naar een machine die zichzelf kon reproduceren . Hierbij zagen we onderdelen die in elkaar haakten en zo gecombineerde onderdelen vormden tot ze , vanaf een bepaalde combinatie ( vier of acht ) , terug uit elkaar haakten , als ware er een vorm van intelligentie mee gemoeid , die de eigen maximale entropie bepaalt . Zij bootsten met andere woorden de natuurlijke evolutie na . Het spreekt voor zich dat er met de computer meer dingen kunnen verwezenlijkt worden dan met mechanische onderdeeltjes . We gaan dan op zoek naar een manier om de pc zelf een oplossing voor een probleem te laten zoeken . Hierbij kwamen ideeën uit het object-georiënteerd programmeren ter hulp . Daarbij geldt dat een programma een verzameling objecten is , die met functies kunnen worden aangesproken of bewerkt . Een object is dan op zich een verzameling eigenschappen . Een lamp bijvoorbeeld , heeft de eigenschappen dat ze licht geeft , meer , van een welbepaalde sterkte en dat ze een bepaalde fitting heeft om te passen in een bepaald socket . Wanneer we nu deze eigenschappen naar getallen omzetten krijgen we in dit geval ; licht is 1 , sterkte is 2 , soort fitting is 3 , in die volgorde . Wanneer de computer die getallen reproduceert en hercombineert , ontstaan nieuwe objecten als gevolg van een generisch algoritme . Eenvoudig uitgedrukt zou een lamp met fitting 4 dan een hallugeen kunnen zijn , bijvoorbeeld . Dit is zeker geen onbekende of louter theoretische idee . De chaostheorie had al aangetoond dat een vlinder in Brazilië een orkaan kan veroorzaken in een ander deel van de wereld , met andere woorden , dat chaos regenereert . Nochtans is zij zelf tot inzicht gekomen dat dit niet staande te houden is . Nemen we een gasfles die opengedraaid wordt . De chaos waarin de verschillende gaspartikeltjes ontsnappen , belet hen om allen samen uiteindelijk terug in de fles te verzamelen , alhoewel het in de kwantumfysica mogelijk is . Nochtans heffen ze hun eigen chaos op door nieuwe verbindingen aan te gaan . Atomen A en B vormen spontaan nieuwe verbindingen met , bijvoorbeeld , zuurstof . Dit is een essentieel inzicht dat aansluit bij het generisch algoritme : leven ontstaat spontaan ! Artificieel leven heeft vele stromingen gekend . Robotica is daar een goed voorbeeld van . In de documentaire zien we Brooks die een robot samenstelt met de bedoeling hem te integreren in het leven . Een van de eerste van zijn bouwsels was een robotje in de gedaante van een hond die op zichzelf een ( gesimuleerde ) maanlanding ( gesimuleerde ) uitvoert . Na de landing gaat het diertje zelf op onderzoek uit . Deze idee heeft hij met zijn collega's verder uitgewerkt tot een mensachtige robot Cog . Cog heeft een centraal brein ( in de vorm van een computer ) die hem in staat stelt de lagere functies te simuleren . Zo wordt hij geleerd de nek te draaien wanneer zijn oog iets registreert . Een volgende stap in het proces is oog-handcoördinatie , iets dat hij uit zichzelf kan leren . Een belangrijke ontdekking dat de onderzoekers deden tijdens de ontwikkeling van de robot is dat mensen en dieren niet zoiets hebben als een centraal zenuwstelsel , of toch niet uitsluitend . Verschillende onderdelen van het lichaam reageren op elkaar , zonder dat daar blijkbaar een centraal bestuurscentrum bij komt kijken . De knie weet wat er van hem verwacht wordt wanneer de voet een draaiende beweging maakt . Met andere woorden , intelligentie is " not computation , but interaction . " Dit was cruciaal in het bouwen van Cog : huid om te voelen , ogen om te zien , oren om te horen , scharnieren om te bewegen moesten met elkaar in verband gebracht worden als in een gedecentraliseerd netwerk . Dat de computer een belangrijk deelgebied inneemt in het onderzoek naar kunstmatig leven zagen we al eerder . Toch is het de moeite waard om ook het programma dat Langton ontwierp even aan bod te laten komen . Langton creëerde vierkantjes die een bepaalde vorm van intelligentie tentoonspreiden . Afhankelijk van de achtergrond , meer bepaald van de kleur van de omgeving veranderden deze vormpjes zelf van kleur . Hij gaf vervolgens een bepaald vierkantje de eigenschap zich goed te voelen in een bepaalde temperatuur . Wanneer hij dan ook de kleuren een bepaalde temperatuur meegaf , bewogen de vormpjes zich weg van de achtergrond als ze zich " niet lekker voelden " in dat klimaat . Maar hij nam zijn onderzoek verder dan dat . Hij zag dat hij , door de vierkantjes bepaalde eigenschappen mee te geven , hen ertoe kon brengen bepaalde combinaties aan te gaan . Deze combinaties vormden zich dan tot een groter geheel , meer bepaald tot een rechthoek . Wanneer de rechthoek volledig gevormd was , wanneer dus een geheel bereikt was , gebeurde na het toevoegen van nog meer vierkantjes iets opmerkelijk . Bepaalde onderdeeltjes scheidden zich af van de rechthoek om in een verbonden en rechte lijn even verderop zelf een nieuwe rechthoek te gaan vormen . Dat proces herhaalde zich , zodat je kan zeggen dat zijn zwerm-simulatiesysteem het leven van organismen ging nabootsen . Een laatste en erg ambitieus project was van een arts die onderzocht in hoe verre kunstmatig leven bij moleculen kon geïmplementeerd worden . Zoals we weten kunnen water , gas en elektriciteit combineren tot DNA en RNA . Dit zijn combinaties die genoegzaam bekend zijn . Dit project onderzocht of het mogelijk was om atomen te beïnvloeden om nieuwe combinaties met elkaar aan te gaan . Uit deze toegepaste moleculaire evolutie zouden op die manier moleculen kunnen ontstaan die op dit moment nog helemaal niet bestaan . Het kan met andere woorden mogelijk worden om symbioses aan te gaan die hun eigen ecosysteem gaan bouwen . Dit kan dan verregaande gevolgen hebben voor materie en energie . Er zouden dan nieuwe materialen kunnen gefabriceerd worden die bijvoorbeeld goedkope en milieuvriendelijke brandstoffen zouden voortbrengen . Of stevige maar lichte bouwgrondstoffen voor bepaalde doeleinden . Maar ook is het mogelijk , en dat is toch wel een grote stap voorwaarts , om hiermee organismen te creëren die helpen in de strijd tegen bepaalde ziektes . Kunstmatig leven en daarmee gepaard gaande kunstmatige intelligentie is zoals we al zagen niet iets van de laatste decennia . Toch is de ontwikkeling sterk op gang gekomen in de jaren tachtig en staat ze eigenlijk nog in haar kinderschoenen . We hebben hierbij drie onderzoeksgebieden aangehaald ; robotica , informatica en moleculaire evolutie en zagen dat er al interessante bevindingen gedaan werden in alle drie . Toch zal om aan al de verwachtingen te kunnen voldoen nog heel wat werk verricht moeten worden . Het enthousiasme waarmee de onderzoekers over hun werk spraken was echter bemoedigend en belooft in ieder geval voor de toekomst . 