" Artificial Life " Op 14 november 2006 hebben we een documentairefilm gezien over artificiële intelligentie . In de film kwamen een aantal wetenschappers aan bod die hun visie , projecten en plannen voor de toekomst met de kijker deelden . In de tekst die hier volgt ga ik een korte samenvatting geven van deze documentaire . Artificieel leven gaat op zoek naar de fundamenten van het leven en de essentie . De term ' artificieel ' duidt op het kunstmatige aspect : leven door de mens gecreëerd . Het is het herscheppen van biologische verschijnselen met behulp van computers en robots . Deze wetenschap is al eeuwen bezig . Zo bouwde Jacques de Vaucanson reeds in de 18de eeuw een mechanische eend die de bewegingen van een ' echte eend ' nabootste . Rodney Brooks , een computerwetenschapper uit de VS heeft een menselijke robot gebouwd , ' Cog ' genaamd . De robot beschikt over ogen die even snel kunnen bewegen als die van de mens en die bovendien ook 120° kunnen draaien . Verder kan hij ook de lagere functies van de mens reproduceren zoals het draaien van de nek als de ogen iets detecteren . Er is nog wel veel werk aan de winkel . Zo moet hij nog coördinatie leren tussen zijn ogen en armen . Dat vormt immers de basis voor concepten op hoger niveau . Cog beschikt ook over een geluidherkenningssysteem om geluiden uit de nabije omgeving te herkennen , bv opengaande deuren en vallende objecten . Het uiteindelijke doel is het herkennen van de menselijke stem . Hij beschikt ook over een huidlaag die met tastsensoren uitgerust is en via temperatuursensoren kan hij voelen wat hij vanbinnen voelt . Aanvankelijk bouwde Brooks mobiele robots zoals vliegen en insecten . Zo heeft hij er een gebouwd die voorzien is van sensoren op zijn poten . Als er een van de poten de grond niet raakt worden er signalen naar zijn brein gezonden en wordt de ' fout ' gecorrigeerd . Volgens Brooks zit de complexiteit niet in de mens maar in de wereld . Hij en zijn team willen een robot bouwen die deze complexiteit begrijpt om zo ook de mens te kunnen begrijpen . John von Neumann , een wiskundige , houdt zich bezig met genetische algoritmes . Deze groeien zeer snel en zijn daarom makkelijk uit te breiden . Volgens hem leiden de genetica en natuurlijke selectie tot complexe organen zoals het oog . Volgens Doyne Farmer , een fysicus , is het leven een spontaan ontstaan verschijnsel . Het is geen samenkomst van toevallige omstandigheden . De socio-politieke consequenties van het onstaan van leven zijn op termijn zeer groot waardoor uitvindingen zoals de boekdrukkunst of de industriële revolutie in het niets vallen . Chris Langton , een computerwetenschapper , heeft het zwerm-simulatiesysteem ontwikkelt . Dit systeem wordt ingezet om de evolutietheorie te bestuderen . Kleine deeltjes vermenigvuldigen zich en worden stelselmatig talrijker . Verder kwamen er nog een aantal andere wetenschappers aan bod zoals theoretisch bioloog Stuart Kaufmann en computerwetenschapper John Holland . Zoals reeds gezegd is men al eeuwen bezig met het herscheppen van biologische verschijnselen , maar het is pas de laatste twintig jaar echt in een versneld tempo terechtgekomen . Zo werd er in 1987 een congres gehouden over kunstmatig leven . Ruim honderdvijftig wetenschappers uit alle hoeken van de wereld woonden dit congres bij . Naar mijn mening is artificieel leven gewoon de volgende stap in de evolutie van de mens . Sinds zijn ontstaan is de mens bezig met het vervaardigen en uitvinden van allerlei objecten en toestellen . Het zelf creëren van leven is iets wat automatisch wordt opgedrongen met de toenemende computertechnologie . Men mag dan wel al eeuwen bezig zijn met leven te reconstrueren , het is pas sinds de intrede van de computerchip dat het echt op gang gekomen is . Wetenschappers worden hoe langer hoe meer vaardig in het ontwikkelen van allerlei chips en computergestuurde programma's . Dit biedt vele mogelijkheden om leven te gaan simuleren . Vandaar ook dat robots hoe langer hoe gedetailleerder gaan worden en hoe langer hoe meer functies gaan kunnen uitvoeren die in het verleden slechts voor de mens waren weggelegd . Dit doet je wel nadenken over de toekomst van de mens . Wat als robots ooit zo intelligent gaan worden dat ze de mens gaan verdringen ? Verder stel ik me ook de vraag waarom het eigenlijk nodig is om leven te gaan reconstrueren . Wat voor nut heeft het om robots te gaan bouwen die als het ware de mens kunnen evenaren ? Wetenschap zou het leven van de mens moeten vergemakkelijken . Wetenschap zou in teken van het leven en de mens moeten staan . Men mag het uiteindelijke doel niet uit het oog verliezen en vaak begrijp ik niet waar computerwetenschappers met hun artificieel leven naartoe willen gaan . Dit zou vooreerst verduidelijkt moeten worden . 