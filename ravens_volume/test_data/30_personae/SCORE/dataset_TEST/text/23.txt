De film die we te zien kregen , in het kader van een experiment omtrent taaltechnologie , handelde over artificiële intelligentie . Deze artificial life is geen eenduidig begrip . Sinds het denken rond en onderzoek voeren omtrent kunstmatig leven , heeft dit concept al veel stromingen gekend en veel verschillende gezichten gekregen . In de film worden er kort enkele aspecten belicht . Verscheidene onderzoekers worden aan het woord gelaten en doen hun zegje over hun bevindingen en ontwikkelingen in verband met artificial life . Aan de hand van enkele voorbeelden wordt hun kijk hierop verduidelijkt . Eerst en vooral probeert men antwoord te vinden op de vraag van wiskundige Von Neumann . Deze vraagt zich af of er een machine te bouwen is , die zichzelf automatisch kan kopiëren . Om dat te verwezenlijken , moet de machine werken zoals een cel . Von Neumann toont ons verscheidene modellen , gemaakt in triplex . Hij laat ze energie produceren door ze te bewegen . Daarna schakelt hij twee triplexen modelletjes aan elkaar en dat lukt . Ook drie modelletjes kunnen aaneen geschakeld worden . Als Von Neumann er echter nog een vierde modelletje aan vast wil maken , valt de constructie in twee per twee uit elkaar . Hiermee is al voor een stuk antwoord op zijn vraag gevonden . Je kan namelijk cellen nabootsen . Vervolgens gaat men op zoek naar de fundamenten van leven en intelligentie . Artificial life is in eerste instantie niet door de mens , maar door de natuur gemaakt . Men gaat echter nietmenselijke processen verscheppen en synthetiseren , om zo tot een soort van biologisch organisme te komen . In Parijs is men er dankzij zulke ingrepen namelijk in geslaagd een eend na te maken , zonder dat er enig biologisch materiaal aan te pas kwam . Wetenschapper John Holland laat een computer genetische algoritmes creëren , om celdeling na te bootsen . Bij de computer gaat het namelijk enkel om het feit of je het kunt reproduceren of niet . Vanaf je een genetisch algoritme gecreëerd hebt , gaat het heel snel . Het komt er dan enkel nog op aan het algoritme te splitsen en daarna de twee reeksen te recombineren . Die reeksen kan je dan weer gaan splitsen en recombineren en ga zo maar door . Veel wetenschappers , biologen en wiskundigen zijn bezig met onderzoek naar kunstmatig leven . Toch voelen ze zich vaak een vreemde eend in de bijt en worden ze door buitenstaanders raar bekeken of niet goed begrepen . Dit werd evenwel ruimschoots gecompenseerd toen men in Los Angelos een congres over het zogenaamd artificial life hield . Er kwamen 150 mensen van over de hele wereld op af om ideeën uit te wisselen , te spreken over hun onderzoek en zich bovendien goed te amuseren . Ook vanuit filosofische hoek komt er reactie op het fenomeen artificial life . Filosoof Doyne Farmer uit Sante Fe vertelt dat het leven voor hem een spontane gebeurtenis is , met andere woorden : een gebeurtenis zonder een of andere interventie . Men denkt bijgevolg bijvoorbeeld over hoe men het leven kan laten ontstaan vanuit de basis , of wat zoiets betekent voor wie of wat we zijn . Overigens zijn er ook socio-politieke consequenties aan artificial life verbonden . Ook zulke consequenties behoren tot het filosofischege gedachtegoed . Brooks , op zijn beurt , bouwt autonome robots die zich in de wereld kunnen gedragen . Op de film zie je bijvoorbeeld dat een van zijn robots een gesimuleerde landing op de maan maakt . Het gebeuren hiervan was een zeer belangrijk moment , want het was een enorme investering en men kreeg maar één maal de kans om het te proberen . Op het moment van de filmopname bouwt Brooks aan robot Cog . Dit is een mensachtige robot met het intelligentiepijl van een kind . Hij probeert hem zoveel mogelijk menselijke dingen mee te geven . Zo heeft Cog onder andere camera's en sensoren die zijn verbonden met zijn robotbrein . Verder kunnen zijn ogen bewegen en is hij in het bezit van gesofisticeerde schouderbenen . Cog heeft nog geen armen , maar als deze klaar zijn , wil men hem aanleren van dingen op te pakken . Dat zal in verschillende stappen moeten gebeuren . Eerst zal Cog dingen leren aanraken , dan pas leren vastnemen . Brooks bouwt robot Cog met als doel meer inzicht te krijgen in het menselijke brein . Oorspronkelijk startte hij met het maken van artificiële insecten . De overstap op artificiële mensen ligt daar volgens Brooks dan ook niet zo ver af , gezien het menselijk brein volgens hem net zoals dat van insecten in elkaar zit . Neem nu een vierpotig insect . Als dat insect ergens gaat staan en poot 1 staat niet zo stevig , geeft de poot een signaal naar poot 2 , 3 en 4 om te zeggen dat ze zeker niet mogen optillen . Volgens Brooks wordt dit principe eveneens door de mens gehanteerd . De laatste component die aan Cog zal toegevoegd worden , is zijn huid . Men experimenteert momenteel met verschillende materialen . Belangrijk is vooral dat Cog zal kunnen voelen , dus er dienen in de huid veel sensoren te worden aangebracht . Cog heeft bovendien sensoren voor alle bestaansfuncties . Volgens Brooks zit er complexiteit in de wereld en niet in de mens . Bijgevolg komt het er grosso modo op aan een menselijk brein te bouwen , dat coördineert met die complexe wereld . De volgende wetenschapper die aan het woord komt is Chris Langton . Hij toont een computerprogramma dat cellulaire automaten maakt . Aan de hand daarvan gaat hij regels opstellen , met behulp waarvan een structuur kan worden ingebouwd in die artificiële wereld op de computer . De computer laat ons nu simpele afbeeldingen zien van het vermogen van levende organismen en demonstreert de complexiteit van interactie tussen de complexe structuren in deze tweedimensionale wereld . Als laatste vertelt Stuart Kauffman over het belang van eiwitten inzake artificial life . Hij wil , via willekeurige DNA-strengen en RNA-strengen , nieuwe eiwitten creëren . Volgens hem zijn er namelijk nog een groot aantal moleculen met nuttige functies , die nog nooit zijn ontwikkeld en juist door diversiteit komen we mogelijk tot nieuwe chemische systemen . Kauffman heeft het vooral gemunt op moleculen die ook materie en energie bevatten . Dat zijn namelijk twee eigenschappen die moleculen in computersystemen niet hebben . Voor hem zou het creëren van moleculen met materie en energie dan ook het ultieme artificial life zijn . Hoewel de film me niet echt kon boeien , is me over artificial life toch meer bijgebleven dan ik aanvankelijk dacht . Een uitgesproken mening over omtrent de aangesneden onderwerpen heb ik echter niet . Ik vind het wel fascinerend dat men allerlei ' trucjes ' vindt om kunstmatige intelligentie te verwerven . Deze gecreëerde intelligentie kan natuurlijk belangrijke functies van de mens over nemen , al heeft dit zowel positieve als negatieve kantjes . Ook ethisch gezien begeeft men zich natuurlijk wel op glad ijs . Bovendien kan ook makkelijk misbruik van zulke artificiële intelligentie worden gemaakt . Zolang dit echter niet gebeurt , zie ik niet in waarom ik tegen zulke belangrijke wetenschapppelijke ontwikkeling zou zijn . 